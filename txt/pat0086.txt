ΕΝΔΕΙΞΗ
Αναφερόμενη φλεγμονή περιθηλαία αριστερά τον 01/25. Υποχώρηση των συμπτωμάτων μετά τη λήψη αντιβιοτικής αγωγής για 10 ημέρες. Παραμένει ερυθρότητα δέρματος στην περιοχή. Ψηλαφητά μορφώματα σε αμφότερους τους μαστούς. Θετικό οικογενειακό ιστορικό (εξαδέλφη από την πλευρά της μητέρας). Αφαίρεση ινοαδενωμάτων από το δεξιό και τον αριστερό μαστό. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
* Πυκνοί μαστοί με μέτρια αύξηση των ινοαδενικών στοιχείων (ACR C). 
* Παρατηρείται ελάχιστη ενίσχυση του μαζικού υποστρώματος (minimal BΡΕ), μικροοζώδους μορφολογίας. 
* Στον άξονα της 7ης ώρας του αριστερού μαστού και στην περιθηλαία περιοχή παρατηρείται δερματική σκιαγραφική ενίσχυση με ήπια πάχυνση του δέρματος εστιακά σε έκταση ~ 11 χιλ. 
* Το εύρημα πιθανώς οφείλεται στην προηγηθείσα δερματική φλεγμονή ωστόσο λόγω του εστιακού χαρακτήρα του ευρήματος και της μη πλήρους υποχώρησης συνιστάται βιοπτικός έλεγχος για την ιστολογική ταυτοποίηση του ευρήματος. 
* Στον άξονα της 5ης και 6ης ώρας καθώς και στο κέντρο του αριστερού μαστού παρατηρούνται αλλοιώσεις με χαρακτήρες ενδομαστικών λεμφαδένων. 
* Παρόμοια αλλοίωση και στην 10η ώρα του δεξιού μαστού. 
* Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή από τον έλεγχο του μαζικού παρεγχύματος. 
* Συμμετρική ελέγχεται η απεικόνιση του πρόσθιου θωρακικού τοιχώματος. 
* Παρατηρούνται ολιγάριθμες μικρές κύστεις σε αμφότερους τους μαστούς. 
* Δεν παρατηρούνται παθολογικά διογκωμένοι μασχαλιαίοι λεμφαδένες άμφω (βραχείας διαμέτρου > 1 εκ.). 

ΣΥΜΠΕΡΑΣΜΑ
BIRADS IVa. Στον άξονα της 7ης ώρας του αριστερού μαστού και στην περιθηλαία περιοχή παρατηρείται δερματική σκιαγραφική ενίσχυση με ήπια πάχυνση του δέρματος εστιακά σε έκταση ~ 11 χιλ. Το εύρημα πιθανώς οφείλεται στην προηγηθείσα δερματική φλεγμονή, ωστόσο λόγω του εστιακού χαρακτήρα του ευρήματος και της μη πλήρους υποχώρησης συνιστάται βιοπτικός έλεγχος για την ιστολογική ταυτοποίηση του ευρήματος. Από τον λοιπό έλεγχο παρατηρούνται μικροί ενδομαστικοί λεμφαδένες άμφω. Επί αρνητικού του συμπληρωματικού ελέγχου, συνιστάται τακτικός κλινικός και απεικονιστικός επανέλεγχος. 