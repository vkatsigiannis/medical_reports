ΕΝΔΕΙΞΗ
Αποτιτανώσεις με τάση συρροής στο κάτω έσω τεταρτημόριο ΑΡ μαστού (Birads IVb). Μαλακή σκίαση στο κάτω έξω τεταρτημόριο ΔΕ μαστού. 12η ώρα ΔΕ πιθανό ινοαδένωμα (u/s). Αρνητικό οικογενειακό ιστορικό για Ca μαστού. Πιθανά θετικό οικογενειακό ιστορικό Ca ωοθηκών (μητέρα και αδελφή μητέρας). 6η ημέρα καταμήνιου κύκλου.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, Τ2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
* Πυκνοί μαστοί με μέτρια παρουσία του ινώδους και του αδενικού στοιχείου άμφω (ACR C).
* Παρατηρείται ελάχιστη ενίσχυση του μαζικού παρεγχύματος (minimal BPE).
* Στη 12η ώρα του δεξιού μαστού παρατηρείται αλλοίωση με κατά τόπους λοβωτά όρια διαμέτρου 7 χιλ. που παρουσιάζει αιμοδυναμική καμπύλη τύπου ΙΙΙ, με περιορισμό στις εικόνες μοριακής διάχυσης (μέση τιμή ).
* Το εύρημα παρουσιάζει άτυπους απεικονιστικούς χαρακτήρες και χρήζει περαιτέρω διερεύνησης για την ιστολογική ταυτοποίηση του (BIRADS IVa).
* Στο κέντρο του δεξιού μαστού και 5 εκ. οπισθοθηλαία ελέγχεται υποστρόγγυλη αλλοίωση διαμέτρου 5 χιλ. με αιμοδυναμική καμπύλη τύπου 1, πιθανό ινοαδένωμα.
* Στο κέντρο του αριστερού μαστού παρατηρείται αλλοίωση διαμέτρου 4 χιλ. με αιμοδυναμική καμπύλη τύπου ΙΙ, χωρίς περιορισμό στις εικόνες μοριακής διάχυσης( ενδομαστικός λεμφαδένας; εστία αδένωσης ;).
* Στην περιοχή των μικροαποτιτανώσεων από το μαστογραφικό έλεγχο δεν παρατηρείται περιοχή παθολογικής ενίσχυσης με λοβιακή ή τμηματική κατανομή.
* Παρατηρούνται πολλαπλές κύστεις άμφω, ορισμένες εκ των οποίων ελέγχονται επιπλεγμένες.
* Συμμετρική απεικόνιση του πρόσθιου θωρακικού τοιχώματος.
* Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες.

ΣΥΜΠΕΡΑΣΜΑ
BIRADS IVa. Στη 12η ώρα του δεξιού μαστού παρατηρείται αλλοίωση διαμέτρου 7 χιλ. που παρουσιάζει άτυπους απεικονιστικούς χαρακτήρες, όπως λεπτομερέστερα περιγράφεται ανωτέρω. Συνιστάται περαιτέρω διερεύνηση για την ιστολογική ταυτοποίηση του ευρήματος. Στο κέντρο του δεξιού μαστού ελέγχεται υποστρόγγυλη αλλοίωση διαμέτρου 5 χιλ. με χαρακτήρες περισσότερο συμβατούς με ινοαδένωμα. Στο κέντρο του αριστερού μαστού παρατηρείται μη ειδική αλλοίωση διαμέτρου 4 χιλ. (ενδομαστικός λεμφαδένας; εστία αδένωσης;) . Παρατηρούνται πολλαπλές κύστεις άμφω.