ΕΝΔΕΙΞΗ
Επανέλεγχος μετά ογκεκτομή οζιδίου στην 1η ώρα του ΑΡ μαστού (02/24). Από ιστολογική εξέταση: σύνθετο ινοαδένωμα με εστίες κυλινδρικής μετάπλασης και εστίες αδένωσης. Έκκριμα θηλής το 2023 (έχει υποχωρήσει) – από υπερηχογραφική εξέταση εύρημα υπέρ θηλώματος. Θετικό οικογενειακό ιστορικό (θεία από την πατρική πλευρά). 7η ημέρα καταμήνιου κύκλου. Διαθέτουμε προεγχειρητική ΜΤ μαστών από εξωτερικό κέντρο της 30/11/2023 για σύγκριση.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
• Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με έντονη αύξηση των ινοαδενικών στοιχείων (ACR D).
• Παρατηρείται ελάχιστη ενίσχυση του μαζικού υποστρώματος (minimal BPE).
• Στην παρούσα εξέταση δεν απεικονίζεται η οζώδης εστία ενίσχυσης όπισθεν της θηλής του αριστερού μαστού που παρατηρείτο σε προηγούμενο έλεγχο της 30/11/2023.
• Στον άξονα της 2ης–3ης ώρας και της 12ης ώρας του ΑΡ μαστού παρατηρούνται ομόρρυθμες εστίες, χωρίς περιορισμό της μοριακής διάχυσης, με αιμοδυναμική καμπύλη τύπου II (ινοαδενώματα; εστίες αδένωσης;).
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Συμμετρική απεικόνιση του πρόσθιου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες άμφω (>1 εκ.). Παρατηρείται οριακού μεγέθους μασχαλιαίος λεμφαδένας αριστερά. Συνιστάται U/S συνεκτίμηση.

ΣΥΜΠΕΡΑΣΜΑ
BIRADS II. Στον άξονα της 2ης–3ης ώρας και της 12ης ώρας του ΑΡ μαστού παρατηρούνται αλλοιώσεις με καλοήθεις απεικονιστικούς χαρακτήρες όπως περιγράφεται ανωτέρω (ΔΔ: ινοαδενώματα, εστίες αδένωσης). Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. Συνιστάται τακτικός κλινικός και απεικονιστικός επανέλεγχος.
