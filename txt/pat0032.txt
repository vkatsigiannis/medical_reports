ΕΝΔΕΙΞΗ 
Εύρημα στον αριστερό μαστό από υπερηχοτομογράφημα. 

ΤΕΧΝΙΚΗ 
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ 
Λιποβριθείς μαστοί με μέτρια ινοαδενικά στοιχεία άμφω (ACR B). Παρουσία ασύμμετρων ινοαδενικών στοιχείων στο άνω έξω τεταρτημόριο του αριστερού μαστού. Παρατηρείται ελάχιστη ενίσχυση του μαζικού παρεγχύματος (minimal BPE). Στην οπισθοθηλαία περιοχή του αριστερού μαστού, στον προβολικό άξονα της 2ης ώρας, στην περιοχή του αναφερόμενου υπερηχοτομογραφικού ευρήματος παρατηρείται αλλοίωση με λοβωτά όρια διαμέτρου 5,4 χιλ. που παρουσιάζει αιμοδυναμική καμπύλη αιμάτωσης τύπου 1, χωρίς περιορισμό στις εικόνες της μοριακής διάχυσης (μέση τιμή=1.5X10-3mm²/sec). Ωστόσο σημειούται κατά τόπους ασάφεια των ορίων και ακτινωτές προσεκβολές της αλλοίωσης μετά τη χορήγηση του ενδοφλέβιου σκιαγραφικού. Η αλλοίωση χαρακτηρίζεται ως BIRADS IVa και χρήζει περαιτέρω διερεύνησης για την ιστολογική ταυτοποίηση της για βιοψία υπό υπερηχοτομογραφικό έλεγχο. Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. Συμμετρική απεικόνιση του πρόσθιου θωρακικού τοιχώματος. Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες. 

ΣΥΜΠΕΡΑΣΜΑ 
BIRADS IVa. Στην 2η του αριστερού μαστού, στην περιοχή του αναφερόμενου υπερηχοτομογραφικού ευρήματος, παρατηρείται αλλοίωση διαμέτρου 5,4 χιλ. που παρουσιάζει καλοήθεις απεικονιστικούς χαρακτήρες. Ωστόσο σημειούται κατά τόπους ασάφεια των ορίων και ακτινωτές προσεκβολές της αλλοίωσης μετά τη χορήγηση του ενδοφλέβιου σκιαγραφικού και χρήζει περαιτέρω διερεύνησης για την ιστολογική ταυτοποίηση της για βιοψία υπό υπερηχοτομογραφικό έλεγχο, όπως περιγράφεται ανωτέρω. Χωρίς αξιόλογα ευρήματα από το λοιπό έλεγχο των μαζικών χωρών. 