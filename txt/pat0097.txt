ΕΝΔΕΙΞΗ
Χειρουργηθέν Ca μαστού το 2007. Χειρουργηθέν Ca παχέος εντέρου το 2012. Το 2014 δευτεροπαθείς εντοπίσεις ήπατος από το παχύ έντερο, χειρουργηθείσες και υπό ΧΜΘ. Θετικό οικογενειακό ιστορικό (μητέρα Ca ωοθηκών). Διαθέτουμε προγενέστερη ΜΤ μαστών της 03/04/2017 για σύγκριση. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
* Μετεγχειρητικές αλλοιώσεις του δεξιού μαστού με ήπια πάχυνση του δέρματος και παρουσία κοιλότητας με συνοδά ινώδη στοιχεία στον άξονα της 12ης ώρας, προφανώς οφειλόμενες στους προηγηθέντες χειρισμούς. 
* Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. 
* Αριστερός μαστός: Λιποβριθής μαστός με ελάχιστα ινοαδενικά στοιχεία. 
* Δεν παρατηρείται περιοχή παθολογικής ενίσχυσης ή διακριτή αλλοίωση σύστοιχα. 
* Στο κάτω έσω τεταρτημόριο του ιδίου μαστού παρατηρείται μικρός ενδομαστικός λεμφαδένας. 
* Συμμετρική απεικόνιση του προσθίου θωρακικού τοιχώματος. 
* Αναγνωρίζονται μικροί και οριακού μεγέθους μασχαλιαίοι λεμφαδένες αριστερά. 
* Ελαφρώς αποστρογγυλωμένος μασχαλιαίος λεμφαδένας σύστοιχα παρουσιάζει πεπαχυσμένο φλοιό μεγίστης διαμέτρου 5,5 χιλ. 
* Συνιστάται U/S συνεκτίμηση. 

ΣΥΜΠΕΡΑΣΜΑ
BIRADS ΙΙ. Παρατηρούνται μεταθεραπευτικού τύπου αλλοιώσεις του δεξιού μαστού. Δεν παρατηρείται περιοχή παθολογικής ενίσχυσης ή διακριτή αλλοίωση από τον έλεγχο του αριστερού μαστού. Ελαφρώς αποστρογγυλωμένος μασχαλιαίος λεμφαδένας σύστοιχα παρουσιάζει πεπαχυσμένο φλοιό μεγίστης διαμέτρου 5,5 χιλ. Συνιστάται U/S συνεκτίμηση. Επί αρνητικού του συμπληρωματικού ελέγχου συνιστάται τακτικός κλινικός και απεικονιστικός επανέλεγχος. 