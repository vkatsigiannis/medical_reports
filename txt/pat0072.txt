ΕΝΔΕΙΞΗ
• Ομάδα πολυάριθμων αποτιτανώσεων στο ΔΕ μαστό κεντρικά εμπροσθέν του μείζονος θωρακικού μυός (BIRADS IVa) από πρόσφατη μαστογραφία.
• Εξαίρεση θηλώματος στην 1η ώρα του ΑΡ μαστού (2024).
• Αρνητικό οικογενειακό ιστορικό.
• Διαθέτουμε προγενέστερη ΜΤ μαστών της 09/06/2023.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
• Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με αύξηση του ινώδους και του αδενικού στοιχείου αμφοτερόπλευρα (ACR C–D).
• Στον άξονα της 2ης ώρας του δεξιού μαστού ελέγχεται αλλοίωση διαμέτρου 7 χιλ., υψηλού Τ2 σήματος, με δύο μη ενισχυόμενα διαφράγματα, χωρίς περιορισμό στις εικόνες μοριακής διάχυσης και με αιμοδυναμική καμπύλη τύπου II, ως επί πιθανόν ινοαδενώματος.
• Στον άξονα της 9ης ώρας του δεξιού μαστού και στην εν τω βάθει μοίρα του παρατηρείται ομόρρυθμη περιοχή μη μαζόμορφης ενίσχυσης διαμέτρου 5 χιλ., υψηλού Τ2 σήματος, χωρίς περιορισμό διάχυσης, με αιμοδυναμική καμπύλη τύπου II (εστία αδένωσης; υπολειμματικός ενεργός αδενικός ιστός;).
• Στην 3η–4η ώρα του αριστερού μαστού επανελέγχεται περιοχή μη μαζόμορφης ενίσχυσης διαστάσεων 13 × 6 χιλ. (έναντι 9 × 6 χιλ. στην προγενέστερη εξέταση) με αιμοδυναμική καμπύλη τύπου II. Λόγω της μικρής αύξησης του μεγέθους και της μεταβολής των αιμοδυναμικών χαρακτηριστικών συνιστάται μαστολογική συνεκτίμηση και περαιτέρω διερεύνηση για ιστολογική ταυτοποίηση.
• Στον προβολικό άξονα της 6ης ώρας του αριστερού μαστού παρατηρείται ομόρρυθμη αλλοίωση 4,8 χιλ., χωρίς ουσιώδεις μεταβολές σε σύγκριση με την προγενέστερη εξέταση από 09/06/2023 (άτυπο ινοαδένωμα; ενδομαστικός λεμφαδένας;).
• Παρουσία πολλαπλών κύστεων σε αμφότερους τους μαστικούς αδένες, διαμέτρου από λίγα χιλ. έως 1 εκ., μεγαλύτερη στον αριστερό μαστό. Κάποιες κύστεις εμφανίζονται επιπλεγμένες/αιμορραγικές.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Συμμετρική απεικόνιση του θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες.

ΣΥΜΠΕΡΑΣΜΑ
BIRADS IVa. Στην 3η–4η ώρα του αριστερού μαστού επανελέγχεται περιοχή μη μαζόμορφης ενίσχυσης με μικρή αύξηση της μέγιστης διαμέτρου (κατά ~3 χιλ.) και μεταβολή των αιμοδυναμικών χαρακτηριστικών. Συνιστάται μαστολογική συνεκτίμηση και περαιτέρω διερεύνηση για ιστολογική ταυτοποίηση. Λοιπός απεικονιστικός έλεγχος χωρίς ουσιώδεις μεταβολές. Επί αρνητικού συμπληρωματικού ελέγχου συνιστάται τακτικός κλινικός και απεικονιστικός επανέλεγχος.
