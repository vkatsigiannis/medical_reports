ΕΝΔΕΙΞΗ
Αιματηρό έκκριμα από τη ΔΕ θηλή του μαστού από μηνός. Πιθανό θετικό οικογενειακό ιστορικό.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
• Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Λιποβριθείς μαστοί με ελάχιστα διάσπαρτα ινοαδενικά στοιχεία άμφω (ACR A–B).
• Παρατηρείται ελάχιστη ενίσχυση του μαζικού παρεγχύματος (minimal BPE).
• Στον άξονα της 12ης ώρας του δεξιού μαστού και 7 εκ. οπισθοθηλαία παρατηρείται αλλοίωση διαμέτρου 7 χιλ. με αιμοδυναμική καμπύλη τύπου III, χωρίς περιορισμό στις εικόνες μοριακής διάχυσης (μέση τιμή 1,3 × 10⁻³ mm²/sec) και συνοδό γραμμοειδή ενίσχυση πόρου αμέσως έμπροσθεν της αλλοίωσης. Στη διαφορική διάγνωση περιλαμβάνεται το ενδεχόμενο ενδοπορικού θηλώματος. Συνιστάται συσχέτιση με υπερηχογραφικά ευρήματα και μαστολογική συνεκτίμηση, που θα καθορίσει την περαιτέρω αντιμετώπιση της εξεταζόμενης (επανέλεγχος με υπερηχογράφημα μαστών ανά δίμηνο ή βιοπτικός έλεγχος για την ιστολογική ταυτοποίηση της βλάβης).
• Στον άξονα της 12ης–2ης ώρας του δεξιού μαστού ελέγχεται πορεκτασία έκτασης ~2,5 εκ. που εμφανίζει περιορισμό στις εικόνες μοριακής διάχυσης, χωρίς σκιαγραφική ενίσχυση. Συνοδός πορεκτασία στο άνω έξω τεταρτημόριο του ιδίου μαστού, ίδιας συμπεριφοράς.
• Αρκετές ενισχυόμενες εστίες μέσης διαμέτρου 2,5 χιλ. σε αμφότερους τους μαστούς με συμμετρική κατανομή (υπολειμματικές ινοκυστικές αλλαγές).
• Συμμετρική απεικόνιση του πρόσθιου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχείας διαμέτρου > 1 εκ.).

ΣΥΜΠΕΡΑΣΜΑ
BIRADS III/IVa. Στον άξονα της 12ης ώρας του δεξιού μαστού και 7 εκ. οπισθοθηλαία παρατηρείται αλλοίωση διαμέτρου 7 χιλ. με άτυπους απεικονιστικούς χαρακτήρες και συνοδό γραμμοειδή ενίσχυση πόρου αμέσως έμπροσθεν της αλλοίωσης. Στη διαφορική διάγνωση περιλαμβάνεται το ενδεχόμενο ενδοπορικού θηλώματος. Συνιστάται συσχέτιση με υπερηχογραφικά ευρήματα και μαστολογική συνεκτίμηση για καθορισμό της περαιτέρω αντιμετώπισης (στενή απεικονιστική παρακολούθηση ή ιστολογική ταυτοποίηση). Από τον λοιπό έλεγχο ελέγχεται πορεκτασία στον δεξιό μαστό και διάσπαρτες μικρές ενισχυόμενες εστίες άμφω.
