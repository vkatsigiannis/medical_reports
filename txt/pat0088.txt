ΕΝΔΕΙΞΗ
Υπόηχη αλλοίωση ασαφών ορίων διαμέτρου 1 εκ. στην 6η ώρα του δεξιού μαστού από το υπερηχογράφημα. 8η ημέρα καταμήνιου κύκλου. Αρνητικό οικογενειακό ιστορικό. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
* Μαστοί με μέτρια αύξηση των ινοαδενικών στοιχείων (ACR B). 
* Παρατηρείται μέτρια ενίσχυση του μαζικού υποστρώματος (moderate BPE). 
* Στην 11 και 12η ώρα του δεξιού μαστού παρατηρούνται τρείς αλλοιώσεις διαμέτρων 5, 8 και 12 χιλ., με αιμοδυναμική καμπύλη τύπου 1, χωρίς περιορισμό στις εικόνες μοριακής διάχυσης, περισσότερο συμβατές με ινοαδενώματα. 
* Στην 3η ώρα του αριστερού μαστού παρατηρείται λοβωτή αλλοίωση διαμέτρου 6 χιλ. με μη ενισχυόμενα εσωτερικά διαφραγμάτια και με αιμοδυναμική καμπύλη τύπου ΙΙ., χωρίς περιορισμό στις εικόνες μοριακής διάχυσης (). 
* Στη διαφορική διάγνωση περιλαμβάνονται άτυπο ινοαδένωμα και ενδομαστικός λεμφαδένας. 
* Συνιστάται παρακολούθηση με υπερηχογράφημα μαστών. 
* Στον άξονα της 4ης ώρας του ίδιου μαστού παρατηρείται αλλοίωση διαμέτρου 3 χιλ. με χαρακτήρες ενδομαστικού λεμφαδένα. 
* Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. 
* Συμμετρική ελέγχεται η απεικόνιση του πρόσθιου θωρακικού τοιχώματος. 
* Παρατηρούνται ολιγάριθμες μικρές κύστεις σε αμφότερους τους μαστούς. 
* Δεν παρατηρούνται παθολογικά διογκωμένοι μασχαλιαίοι λεμφαδένες άμφω (βραχείας διαμέτρου > 1 εκ.). 

ΣΥΜΠΕΡΑΣΜΑ
BIRADS ΙΙ.  Στην 11 και 12η ώρα του δεξιού μαστού παρατηρούνται τρείς αλλοιώσεις διαμέτρων 5, 8 και 12 χιλ. με καλοήθεις απεικονιστικούς χαρακτήρες, ευρήματα περισσότερο συμβατά με ινοαδενώματα.  Στην 3η ώρα του αριστερού μαστού παρατηρείται λοβωτή αλλοίωση διαμέτρου 6 χιλ. με άτυπους απεικονιστικούς χαρακτήρες, όπως λεπτομερέστερα περιγράφεται ανωτέρω (άτυπο ινοαδένωμα ή ενδομαστικός λεμφαδένας). Συνιστάται υπερηχογραφική παρακολούθηση.