ΕΝΔΕΙΞΗ
• Προληπτικός έλεγχος. Θετικό οικογενειακό ιστορικό (μητέρα και γιαγιά από τη μητρική πλευρά Ca μαστού). Αφαίρεση τριών εστιών αδένωσης ΑΡ και ΔΕ μαστού και αναφερόμενη αφαίρεση ινοαδενώματος.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με αξιόλογη αύξηση του ινώδους και του αδενικού στοιχείου άμφω (ACR D).
• Παρατηρείται έντονη ενίσχυση του μαζικού παρεγχύματος (marked BPE).
• Παρατηρούνται στικτές εστίες ενίσχυσης με συμμετρική κατά κύριο λόγο κατανομή άμφω χιλιοστομετρικών διαστάσεων ως επί ενεργού αδενικού ιστού ή εστιών αδένωσης.
• Επίσης ελέγχονται ολιγάριθμες κύστεις ορισμένες εκ των οποίων παρουσιάζουν λεπτά διαφραγμάτια άμφω, η μεγαλύτερη στο έξω ημιμόριο του δεξιού μαστού, διαμέτρου 8 χιλ.
• Παρατηρούνται δύο στικτές εστίες αυξημένης ενίσχυσης με διάμετρο 3,5 χιλ., η μία στο πρόσθιο τμήμα του αριστερού μαστού 4 εκ. οπισθοθηλαία και έτερη στο άνω έξω όριο της 12ης ώρας και 8,7 εκ. οπισθοθηλαία του ιδίου μαστού. Τα ευρήματα εγείρουν την υπόνοια μικρών ενδομαστικών λεμφαδένων.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Συμμετρική απεικόνιση του προσθίου θωρακικού τοιχώματος.
• Παρατηρούνται μικρού μεγέθους μασχαλιαίοι λεμφαδένες άμφω.
• Παρεμπιπτόντως, στις κατώτερες τομές της εξέτασης παρατηρείται εστιακή αλλοίωση υψηλής έντασης σήματος, πιθανώς κύστη στην υποδιαφραγματική επιφάνεια του ήπατος. Συνιστάται U/S συσχέτιση.

ΣΥΜΠΕΡΑΣΜΑ
BIRADS II. Πυκνοί μαστοί με αξιόλογη αύξηση του ινώδους και του αδενικού στοιχείου καθώς επίσης και ολιγάριθμες κύστεις άμφω, <1 εκ., όπως περιγράφεται ανωτέρω. Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. Συνιστάται τακτικός κλινικός και απεικονιστικός επανέλεγχος.
