ΕΝΔΕΙΞΗ
Ατομικό αναμνηστικό Ca μαστού αμφοτερόπλευρα, διαγνωσθέν τον 11/2024, ΧΜΘ (τελ. 25/06/2025), προς χειρουργική αντιμετώπιση. Κυτταρολογική εξέταση υλικού από 1η ώρα δεξιού μαστού, δεξιά μασχαλιαία χώρα και 6η–7η ώρα αριστερού μαστού (29/10/2024): ΑδενοCa χαμηλής διαφοροποίησης. Ψηφιακή υπολογιστική μαστογραφία (11/6/2025): Λόγω της ακτινοσκιερότητας των μαστών δεν είναι δυνατή η λεπτομερής περιγραφή των βλαβών οι οποίες εντοπίζονται στο κεντρικό και άνω τμήμα αυτών, BI-RADS 5. Υπερηχοτομογράφημα (11/6/2025): Υπόηχο μόρφωμα με σαφή όρια στην 1η–2η ώρα του αριστερού μαστού και στην 10η ώρα του δεξιού μαστού, δύο ινοαδενώματα στην 2η ώρα του αριστερού μαστού. Θετικό οικογενειακό ιστορικό (Ca μαστού αδελφή).

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Έχουμε στη διάθεσή μας προηγούμενη Μαγνητική Τομογραφία μαστών της 20/09/2024 για σύγκριση.
• Μαστοί με σημαντική αύξηση των ινοαδενικών στοιχείων (ACR: D).
• Μηδαμινή ενίσχυση του μαστικού υποστρώματος (minimal BPE).
• Αντίστοιχα με τη γνωστή τμηματική περιοχή μη μαζόμορφης παθολογικής ενίσχυσης στον προβολικό άξονα της 1ης ώρας του δεξιού μαστού, δεν αναδεικνύεται στη σημερινή εξέταση περιοχή παθολογικής σκιαγραφικής ενίσχυσης. Αντίστοιχα με την εν λόγω περιοχή παρατηρείται υλικό που προκαλεί artifact μαγνητικής επιδεκτικότητας, εύρημα που αποδίδεται στον προσθεραπευτικό marker σήμανσης.
• Παράλληλα, στην απεικονική εξέταση δεν αναδεικνύεται και περιοχή διαταραχής της αρχιτεκτονικής του μαζικού αδένα, με συνοδό παρουσία παθολογικής σκιαγραφικής ενίσχυσης, στον προσθιοπλάγιο άξονα της 6ης–7ης ώρας του αριστερού μαστού και στην εν τω βάθει μοίρα αυτού, 8,9 εκ. οπισθοθηλαία, όπου ελέγχεται και εκεί υλικό που προκαλεί artifact μαγνητικής επιδεκτικότητας, στο ίδιο κλινικό πλαίσιο.
• Τα ανωτέρω συνολικά απεικονιστικά χαρακτηριστικά συνηγορούν υπέρ καλής ανταπόκρισης στη νεοεπικουρική χημειοθεραπεία και χρήζουν κλινικοεργαστηριακής συνεκτίμησης και συσχέτισης με λοιπό απεικονιστικό έλεγχο.
• Στη σημερινή εξέταση δεν παρατηρείται περιοχή παθολογικής σκιαγραφικής ενίσχυσης με λοβιακή ή τμηματική κατανομή, ούτε περιοχή περιορισμού της μοριακής διάχυσης.
• Συμμετρική απεικόνιση του προσθίου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχέως διαμέτρου μεγαλύτερης του 1 εκ.).
• Χωρίς ουσιώδη διαφοροποίηση κατά τα λοιπά, επανελεγχόμενης της στρογγύλης αλλοίωσης με σαφή όρια, στην 5η ώρα του αριστερού μαστού, διαμέτρου 6,5 χιλ., χωρίς σκιαγραφική ενίσχυση ή περιορισμό διάχυσης και χαμηλής έντασης σήματος στην Τ2 ακολουθία.
• Παρεμπιπτόντα ευρήματα: Κήλη δια του οισοφαγικού τρήματος.

ΣΥΜΠΕΡΑΣΜΑ
BIRADS VI. Παρατηρείται βελτίωση της συνολικής ακτινολογικής εικόνας σε σύγκριση με προηγούμενη εξέταση από 20/09/2024 (πλήρης απεικονιστική ανταπόκριση βάσει κριτηρίων RECIST). Ειδικότερα, αντίστοιχα με τις γνωστές περιοχές μη μαζόμορφης παθολογικής σκιαγραφικής ενίσχυσης στην 1η ώρα του δεξιού μαστού και στις 6η–7η ώρες του αριστερού μαστού, δεν ελέγχονται στη σημερινή εξέταση περιοχές παθολογικής σκιαγραφικής ενίσχυσης. Στις εν λόγω περιοχές παρατηρούνται υλικά που προκαλούν artifact μαγνητικής επιδεκτικότητας, στο πλαίσιο προσθεραπευτικών marker σήμανσης, όπως λεπτομερέστερα περιγράφεται ανωτέρω. Συνιστάται συσχέτιση με το λοιπό κλινικοεργαστηριακό έλεγχο και περαιτέρω αντιμετώπιση.
