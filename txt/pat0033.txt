ΕΝΔΕΙΞΗ
Πυκνοί μαστοί με πολλαπλές ευμεγέθεις διάσπαρτες κύστεις άμφω. Αρνητικό οικογενειακό ιστορικό. Διαθέτουμε προηγούμενη εξέταση από 18/09/2020 προς σύγκριση.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
* Πυκνοί μαστοί με αξιόλογη αύξηση του ινώδους και του αδενικού στοιχείου καθώς επίσης και παρουσία πολλαπλών διάσπαρτων κύστεων άμφω στα πλαίσια υπολειμματικών ινοκυστικών αλλαγών (ACR B-C).
* Σημειούται ήπια ενίσχυση του μαζικού αδένα (minimal BPE).
* Επανελέγχονται πολλαπλές κύστεις άμφω με ελαττωμένες διαστάσεις ε σύγκριση με την προηγούμενη εξέταση (η μεγαλύτερη ελέγχεται με διάμετρο 11 χιλ. έναντι 28 χιλ. στην προηγούμενη εξέταση).
* Ορισμένες εκ των αλλοιώσεων παρουσιάζουν τοιχωματική ενίσχυση ενώ άλλες παρουσιάζουν ενδιάμεση ένταση σήματος ή μη ενισχυόμενα διαφραγμάτια ως επί επιπλεγμένες -φλεγμαίνουσες κύστεις.
* Παρατηρούνται περιοχές μη μαζόμορφης ενίσχυσης μικροοζώδους μορφολογίας σε αμφοτέρους τους μαστούς πλέον έκδηλες στο άνω ημιμόριο του δεξιού μαστού.
* Οι εν λόγω περιοχές παρουσιάζουν αιμοδυναμική καμπύλη τύπου 1, χωρίς περιορισμό στις εικόνες μοριακής διάχυσης – ADC (εστίες εστιακής αδένωσης ;).
* Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
* Συμμετρική απεικόνιση του προσθίου θωρακικού τοιχώματος.
* Παρατηρούνται μικροί καλοήθους μορφολογίας μασχαλιαίοι λεμφαδένες άμφω.
* Μικρή εστία αυξημένης εντάσεως σήματος στην υποδιαφραγματική επιφάνεια του ήπατος χιλιοστομετρικών διαστάσεων (ηπατικές κύστεις;).

ΣΥΜΠΕΡΑΣΜΑ
BIRADS ΙΙ. Συγκριτικά με την προηγούμενη εξέταση από 18/09/2020 επανελέγχονται πολλαπλές κύστεις σε αμφοτέρους τους μαστούς με ελαττωμένες διαστάσεις σε σύγκριση με την προηγούμενη εξέταση- η μεγαλύτερη ελέγχεται με διάμετρο 11 χιλ. Ορισμένες ελέγχονται φλεγμαίνουσες ή επιπλεγμένες.