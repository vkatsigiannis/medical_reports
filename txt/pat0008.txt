ΕΝΔΕΙΞΗ
Ψηφιακή μαστογραφία (15/1/2025): Μαστοί κατά το πλείστον ακτινοδιαφανείς με υπολειμματικά ινοαδενικά στοιχεία, πλέον έκδηλα στο άνω-έξω τεταρτημόριο αυτών. Υπερηχοτομογράφημα (27/1/2025): Δεν αναγνωρίζονται εστιακές αλλοιώσεις κυστικού ή συμπαγούς τύπου σε αμφότερους τους μαστούς. Ανορθωτική χειρουργική το 2006. Αρνητικό οικογενειακό ιστορικό.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Λιποβριθείς μαστοί με κατά τόπους ήπια αύξηση των ινοαδενικών στοιχείων, ιδίως οπισθοθηλαία, και ασύμμετρη κατανομή αυτών, πιθανόν στο πλαίσιο ανορθωτικής χειρουργικής επέμβασης (ACR: A-B).
• Μηδαμινή ενίσχυση του μαστικού υποστρώματος (minimal BPE).
• Μετεγχειρητικές αλλοιώσεις δεξιού μαστού.
• Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή.
• Συμμετρική απεικόνιση του προσθίου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχέως διαμέτρου μεγαλύτερης του 1 εκ.).
• Παρουσία artifact μαγνητικής επιδεκτικότητας, εντονότερο στις ακολουθίες μοριακής διάχυσης και στην καταστολή λίπους.
• Παρεμπιπτόντως ευρήματα: Εστία υψηλής εντάσεως σήματος Τ2 διαμέτρου 8 χιλ. στο απεικονιζόμενο τμήμα του δεξιού ηπατικού λοβού, πιθανή κύστη. Για καλύτερη αξιολόγηση συνιστάται συμπληρωματικός έλεγχος με υπερηχοτομογράφημα.

ΣΥΜΠΕΡΑΣΜΑ
BIRADS II. Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή. Μετεγχειρητικές αλλοιώσεις δεξιού μαστού και ασυμμετρία κατανομής εκ της ανορθωτικής επέμβασης. Δεν ελέγχονται περιοχές μαζόμορφης σκιαγραφικής ενίσχυσης. Συνιστάται κλινικός και απεικονιστικός επανέλεγχος.
