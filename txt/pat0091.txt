ΕΝΔΕΙΞΗ
Πιθανή εξωκάψια ρήξη ενθεμάτων. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. Εξέταση ελαφρώς μειωμένης διαγνωστικής αξίας λόγω artifact κίνησης. 

ΕΥΡΗΜΑΤΑ
* Λιποβριθείς μαστοί με μέτρια παρουσία ινοαδενικών στοιχείων (ACR B). 
* Παρατηρείται ελάχιστη ενίσχυση του μαζικού υποστρώματος (minimal BPE). 
* Παρουσία ενθεμάτων με τοποθέτηση όπισθεν του μείζονος θωρακικού μυός. 
* Παρατηρείται εικόνα εξωκάψιας ρήξης του αριστερού προθέματος στο άνω έξω τεταρτημόριο του μαστού καθώς και περιορισμένης εκτάσεως ενδοκάψιας ρήξης. 
* Παρατηρείται μασχαλιαία λεμφαδενοπάθεια σύστοιχα με ένταση σήματος παρόμοια με αυτή της σιλικόνης στο εσωτερικό τους. 
* Ο μεγαλύτερος μασχαλιαίος λεμφαδένας ελέγχεται βραχείας διαμέτρου 1,2 εκ. 
* Παρατηρούνται έντονες αναδιπλώσεις της επιφάνειας του προθέματος του δεξιού μαστού με περιορισμένης έκτασης ενδοκάψιου διαχωρισμού. 
* Κατά τη 10η ώρα του δεξιού προθέματος παρατηρούνται δύο οζώδεις αλλοιώσεις διαμέτρου 6,7 και 6 χιλ. 
* που παρουσιάζουν περιφερική ενίσχυση και ένταση σήματος που ακολουθεί το μαγνητικό σήμα της σιλικόνης σε όλες τις ακολουθίες (κοκκίωμα σιλικόνης;). 
* Επίσης παρατηρούνται δεξιοί μασχαλιαίοι λεμφαδένες, ένας εκ των οποίων διαστάσεων 13 Χ 7 χιλ. 
* παρουσιάζει ένταση σήματος παρόμοια με αυτή της σιλικόνης στο εσωτερικό του. 
* Από τον έλεγχο του μαζικού παρεγχύματος δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. 

ΣΥΜΠΕΡΑΣΜΑ
BIRADS II. Παρατηρείται εικόνα εξωκάψιας ρήξης του αριστερού προθέματος στο άνω έξω τεταρτημόριο του μαστού καθώς και περιορισμένης εκτάσεως ενδοκάψιας ρήξης. Παρατηρείται μασχαλιαία λεμφαδενοπάθεια άμφω με παρουσία σιλικόνης. Ο μεγαλύτερος μασχαλιαίος λεμφαδένας ελέγχεται στην αριστερή μασχαλιαία κοιλότητα βραχείας διαμέτρου 1,2 εκ. Παρατηρούνται έντονες αναδιπλώσεις της επιφάνειας του προθέματος του δεξιού μαστού με περιορισμένης έκτασης ενδοκάψιου διαχωρισμού. Στη 10η ώρα του δεξιού προθέματος παρατηρούνται δύο οζώδεις αλλοιώσεις διαμέτρου 6,7 και 6 χιλ. με χαρακτήρες που συνηγορούν υπέρ κοκκιωμάτων σιλικόνης. Συνιστάται κλινική συναξιολόγηση. Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή στο μαζικό παρέγχυμα. 