ΕΝΔΕΙΞΗ
Ψηφιακή μαστογραφία (05/11/2024):
Έντονες ινωκυστικού τύπου αλλαγές, χωρίς διαταραχή της αρχιτεκτονικής ή ύποπτες αποτιτανώσεις.
Επανελέγχεται αμετάβλητη στο μέσο και οπίσθιο τμήμα του αριστερού μαστού ασύμμετρη επίταση της σκιαγράφησης.
Υπερηχοτομογράφημα (11/02/2024): Μικρές κύστεις αμφοτερόπλευρα.
Αναφερόμενο αρνητικό οικογενειακό ιστορικό.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
- Πυκνοί μαστοί με κατά τόπους έντονη αύξηση του ινοαδενικού στοιχείου (ACR C–D).
- Ήπια ενίσχυση του μαζικού υποστρώματος (mild BPE), με κατά τόπους οζώδη μορφολογία.
- Ελέγχονται πολλαπλές στικτές εστίες σκιαγραφικής ενίσχυσης σε αμφότερους τους μαζικούς αδένες, με αιμοδυναμική καμπύλη τύπου Ι και χωρίς περιορισμό διάχυσης. Στη διαφορική διάγνωση περιλαμβάνονται εστίες αδένωσης, καθώς και ενεργός ινοαδενικός ιστός.
- Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή.
- Ολιγάριθμες μικρές κυστικές αλλοιώσεις αμφοτερόπλευρα, ορισμένες εκ των οποίων ελέγχονται επιλεγμένες, η μεγαλύτερη με διάμετρο 7,3 χιλ. και παρουσία πυκνού περιεχομένου στην 1η ώρα του αριστερού μαστού, αντίστοιχα με το υπερηχοτομογραφικό εύρημα.
- Συμμετρική απεικόνιση του πρόσθιου θωρακικού τοιχώματος.
- Δεν παρατηρούνται παθολογικά διογκωμένοι μασχαλιαίοι λεμφαδένες (βραχείας διαμέτρου μεγαλύτερης του 1 εκ.).
- Δερματική αλλοίωση διαμέτρου 6,5 χιλ. απεικονίζεται στην έσω επιφάνεια του αριστερού μαστού, αρτηριακά ενισχυόμενη, πιθανός σπίλος.

ΣΥΜΠΕΡΑΣΜΑ
BIRADS II
- Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή.
- Ολιγάριθμες κύστεις αμφοτερόπλευρα, η μεγαλύτερη με διάμετρο 7,3 χιλ. και παρουσία πυκνού περιεχομένου στην 1η ώρα του αριστερού μαστού, αντίστοιχα με το υπερηχοτομογραφικό εύρημα.
- Συνιστάται τακτικός κλινικός και απεικονιστικός επανέλεγχος.
