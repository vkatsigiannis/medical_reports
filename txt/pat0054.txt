ΕΝΔΕΙΞΗ
Εύρημα στο κάτω ημιμόριο του δεξιού μαστού από μαστογραφία (09/24). Αρνητικό οικογενειακό ιστορικό. Στερεοτακτική βιοψία ΑΡ μαστού (2021) ανάδειξε σκληρυντική αδένωση και ινοκυστικές αλλαγές. 

ΤΕΧΝΙΚΗ Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
* Πυκνοί μαστοί με έντονη παρουσία του ινώδους και του αδενικού στοιχείου άμφω (ACR D). 
* Παρατηρείται μέτρια ενίσχυση του μαζικού παρεγχύματος (moderate BPE). 
* Στον προβολικό άξονα της 8ης ώρας του δεξιού μαστού και 1,4 εκ. οπισθοθηλαία παρατηρείται στικτή εστία μη μαζόμορφης ενίσχυσης διαμέτρου 3,3 χιλ. χωρίς ειδικούς μορφολογικούς και αιμοδυναμικούς χαρακτήρες. 
* Παρόμοια οζόμορφη αλλοίωση διαμέτρου 4,7 χιλ. απεικονίζεται στον άξονα της 6ης ώρας του δεξιού μαστού και 4,3 εκ. οπισθοθηλαία. 
* Τα ευρήματα παρουσιάζουν μη ειδικούς απεικονιστικούς χαρακτήρες και στη διαφορική διάγνωση περιλαμβάνονται ενδομαστικοί λεμφαδένες και εστίες αδένωσης. 
* Στην περιοχή του αναφερόμενου μαστογραφικού ευρήματος δεν παρατηρείται διακριτή αλλοίωση ή περιοχή παθολογικής ενίσχυσης. 
* Από το λοιπό έλεγχο παρατηρούνται διάσπαρτες μικρές κύστεις άμφω.  Η μεγαλύτερη ελέγχεται ως δίχωρη κύστη διαμέτρου 8 χιλ. στο κέντρο του αριστερού μαστού στο οπίσθιο τριτημόριο του και σε επαφή με την περιτονία του μείζονος θωρακικού μυός. 
* Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. Συμμετρική απεικόνιση του πρόσθιου θωρακικού τοιχώματος. 
* Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες. 

ΣΥΜΠΕΡΑΣΜΑ
BIRADS ΙΙ. Πυκνοί μαστοί χωρίς περιοχές παθολογικής ενίσχυσης με λοβιακή ή τμηματική κατανομή. Στην περιοχή του αναφερόμενου μαστογραφικού ευρήματος (οπισθοθηλαία δεξιά) δεν παρατηρείται διακριτή αλλοίωση ή περιοχή παθολογικής ενίσχυσης. Παρατηρούνται δύο στικτές εστίες αυξημένης ενίσχυσης δεξιά διαμέτρου ολίγων χιλιοστών χωρίς ειδικούς χαρακτήρες (ενδομαστικοί λεμφαδένες; εστίες αδένωσης;). Μικρές κύστεις άμφω. Συνιστάται κλινική συναξιολόγηση και, εάν δεν κριθεί διαφορετικά, τακτικός κλινικός και απεικονιστικός επανέλεγχος. 