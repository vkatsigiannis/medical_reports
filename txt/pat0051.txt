ΕΝΔΕΙΞΗ 
Επανέλεγχος περιοχών άτυπων μικροαποτιτανώσεων άμφω. Θετικό οικογενειακό ιστορικό. Μητρική γιαγιά με Ca μαστού. Mamotome το 2007 στο άνω – έξω τεταρτημόριο του δεξιού μαστού. Δυσπλαστική περιοχή με αδένωση. Έχουμε στην διάθεσή μας προηγούμενη εξέταση από 09/12/2022 προς σύγκριση. 

ΤΕΧΝΙΚΗ 
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ 
* Πυκνοί μαστοί με αξιόλογη αύξηση του ινώδους και του αδενικού στοιχείου άμφω καθώς και παρουσία πολλαπλών μικρών κύστεων, ως επί ινοκυστικών αλλαγών (ACR D). 
* Παρατηρείται ήπια ενίσχυση του μαζικού υποστρώματος (mild BPE). 
* Στο άνω – έξω τεταρτημόριο του δεξιού μαστού στον προβολικό άξονα της 10ης-11ης ώρας επανελέγχεται περιοχή με ιδιαίτερα πυκνά ινοαδενικά στοιχεία, παρουσία διατεταμένων πόρων και μικρών κύστεων, χωρίς μεταβολή των διαστάσεών της με οριακές τιμές στο χάρτη ADC~ 1 x 10-3 mm²/s, χωρίς μεταβολή σε σύγκριση με την προηγούμενη εξέταση. 
* Η εν λόγω περιοχή παρουσιάζει καλοήθη αιμοδυναμικά χαρακτηριστικά (καμπύλη τύπου Ι). 
* Το εύρημα κατά πάσα πιθανότητα οφείλεται στη γνωστή από τη βιοψία δυσπλαστική περιοχή με αδένωση του μαζικού αδένα. 
* Συνιστάται μαστολογική συνεκτίμηση και, εάν δεν κριθεί διαφορετικά, στενή παρακολούθηση του ευρήματος (σύντομος επανέλεγχος όπως θα καθοριστεί από το θεράποντα ιατρό) (BI-RADS III). 
* Στον προβολικό άξονα της 8ης – 9ης ώρας του αριστερού μαστού παρατηρείται μόρφωμα διαμέτρου 7 mm, χωρίς μεταβολή του μεγέθους ή των λοιπών απεικονιστικών χαρακτηριστικών πιθανό ινοαδένωμα. 


* Μικρές διάσπαρτες στικτές εστίες ενίσχυσης με συμμετρική κατά κύριο λόγο κατανομή διαμέτρου 1-2mm πιθανώς οφείλονται σε ενεργό αδενικό ιστό ή εστίες αδένωση. 
* Συμμετρική απεικόνιση του προσθίου θωρακικού τοιχώματος. 
* Δεν παρατηρούνται παθολογικά διογκωμένοι μασχαλιαίοι λεμφαδένες. 
* Στις κατώτερες ληφθείσες τομές επανελέγχονται εστίες υψηλής έντασης σήματος στην υποδιαφραγματική επιφάνεια του ήπατος (κύστεις;). 


ΣΥΜΠΕΡΑΣΜΑ 
BIRADS III. Σε σύγκριση με την προηγούμενη εξέταση από 09/12/2022 δεν παρατηρούνται ουσιώδεις μεταβολές όσον αφορά τις διαστάσεις, των τιμών στο χάρτη ADC ή της αιμοδυναμικής καμπύλης μετά τη χορήγηση του σκιαγραφικού της δυσπλαστικής περιοχής στην 10η-11η ώρα του δεξιού μαστού. Συνιστάται μαστολογική συνεκτίμηση και, εάν δεν κριθεί διαφορετικά, σύντομος επανέλεγχος όπως θα καθοριστεί από το θεράποντα ιατρό.