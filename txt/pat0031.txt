ΕΝΔΕΙΞΗ
Ευρήματα στον αριστερό μαστό από ψηφιακή μαστογραφία. Αρνητικό οικογενειακό ιστορικό. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
Πυκνοί μαστοί με μέτρια παρουσία του ινώδους και του αδενικού στοιχείου άμφω (ACR B-C). Παρατηρείται ελάχιστη ενίσχυση του μαζικού παρεγχύματος (minimal BPE).  Στην 7η ώρα του αριστερού μαστού και 4 εκ. οπισθοθηλαία παρατηρείται ταινιοειδής περιοχή αυξημένης ενίσχυσης προσθοπίσθιας διαμέτρου 4,2 χιλ. με αιμοδυναμική καμπύλη τύπου 1, χωρίς περιορισμό στις εικόνες μοριακής διάχυσης (μέση τιμή ).  Στο άνω ημιμόριο του δεξιού μαστού στον προβολικό άξονα της 12ης ώρας και 5 εκ. οπισθοθηλαία παρατηρείται ταινιοειδής περιοχή μη μαζόμορφης ενίσχυσης διαμέτρου 5 χιλ. με παρόμοιους απεικονιστικούς χαρακτήρες. Στη διαφορική διάγνωση περιλαμβάνεται τμηματική ενίσχυση πόρων (υπερπλασία πόρων;).  Στην 9η ώρα του αριστερού μαστού και 4 εκ. οπισθοθηλαία παρατηρείται ατρακτοειδούς μορφολογίας εστία αυξημένου μαγνητικού σήματος στις εικόνες Τ2 προσανατολισμού προσθοπίσθιας διαμέτρου 12 χιλ., χωρίς σκιαγραφική ενίσχυση, εύρημα το οποίο εγείρει την υπόνοια εκτασίας γαλακτοφόρου πόρου. Παρατηρούνται μικρά μη ενισχυόμενα οζίδια διάσπαρτα στον αριστερό μαστό (οζόμορφες εστίες αδένωσης; υπολειμματικά ινοαδενικά στοιχεία; ). Παρατηρούνται ελάχιστες κύστεις διαμέτρου ολίγων χιλιοστών άμφω. Δεν παρατηρούνται περιοχές ενίσχυσης με λοβιακή ή τμηματική κατανομή ή περιορισμό της μοριακής διάχυσης. Συμμετρική απεικόνιση του πρόσθιου θωρακικού τοιχώματος. Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες. 

ΣΥΜΠΕΡΑΣΜΑ
BIRADS ΙΙΙ. Παρατηρούνται δύο ταινιοειδείς περιοχές ενίσχυσης διαμέτρου έως 5 χιλ., μία στην 7η ώρα του αριστερού μαστού και έτερη στη 12η ώρα του δεξιού μαστού που παρουσιάζουν καλοήθεις απεικονιστικούς χαρακτήρες, όπως λεπτομερέστερα περιγράφεται ανωτέρω. Λόγω του εστιακού χαρακτήρα της ενίσχυσης συνιστάται απεικονιστική παρακολούθηση. Χωρίς αξιόλογα ευρήματα από το λοιπό έλεγχο. 