ΕΝΔΕΙΞΗ
• Ευρήματα σε αμφότερους τους μαστούς από πρόσφατο υπερηχοτομογράφημα.
• Αναφερόμενη εξαίρεση ινοαδενωμάτων σε αμφότερους τους μαστούς προ 30 ετών.
• Πρόσφατη εξαίρεση κυστικής αλλοίωσης του υποδορίου ΔΕ μασχαλιαίας κοιλότητας.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες Τ1, Τ2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και
ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με έντονη παρουσία του ινώδους και του αδενικού στοιχείου άμφω (ACR C).
• Παρατηρείται ελάχιστη ενίσχυση του μαζικού παρεγχύματος (mild BPE).
• Στη 12η ώρα του αριστερού μαστού παρατηρείται λοβωτή αλλοίωση ανομοιογενούς
ενίσχυσης διαμέτρου 14 x 13 χιλ. με αιμοδυναμική καμπύλη τύπου I, συμβατή με
ινοαδένωμα. Παρόμοια αλλοίωση διαμέτρου 5 χιλ. απεικονίζεται έμπροσθεν αυτής.
• Στη 12η και την 3η ώρα του δεξιού μαστού απεικονίζονται δύο οζόμορφες αλλοιώσεις
μέσης διαμέτρου 5 χιλ. με χαρακτήρες ινοαδενωμάτων.
• Στικτές εστίες αυξημένης ενίσχυσης διαμέτρου έως 5 χιλ. απεικονίζονται στο κέντρο και
τη 10η ώρα του αριστερού μαστού (εστίες αδένωσης;).
• Στην 1η ώρα του αριστερού μαστού παρατηρείται αλλοίωση με χαρακτήρες επιπλεγμένης
κύστης διαμέτρου 1 εκ. Παρατηρούνται αρκετές παρόμοιες κυστικές αλλοιώσεις
διάσπαρτα στον αριστερό μαστό διαμέτρου ολίγων χιλιοστών.
• Στον άξονα της 5ης ώρας του αριστερού μαστού και στην εν τω βάθει μοίρα του, 8,4 εκ.
οπισθοθηλαία, παρατηρείται υποστρόγγυλη αλλοίωση διαμέτρου 6 χιλ. με αιμοδυναμική
καμπύλη τύπου II–III και οριακές τιμές στις εικόνες μοριακής διάχυσης. Το εύρημα
πιθανώς αντιστοιχεί σε ενδομαστικό λεμφαδένα, ωστόσο προς αποκλεισμό άλλης άτυπης
παθολογίας συνιστάται συμπληρωματικός έλεγχος με εστιασμένο υπερηχογράφημα.
• Δεν παρατηρούνται περιοχές ενίσχυσης με λοβιακή ή τμηματική κατανομή.
• Συμμετρική απεικόνιση του πρόσθιου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (>1 εκ.).

ΣΥΜΠΕΡΑΣΜΑ
• BIRADS 0. Στον άξονα της 5ης ώρας του αριστερού μαστού και 8,4 εκ. οπισθοθηλαία
παρατηρείται υποστρόγγυλη αλλοίωση διαμέτρου 6 χιλ. με άτυπους απεικονιστικούς
χαρακτήρες. Συνιστάται συμπληρωματικός έλεγχος με εστιασμένο υπερηχογράφημα.
Κατά τα λοιπά, παρατηρούνται αλλοιώσεις με καλοήθεις χαρακτήρες συμβατές με
ινοαδενώματα άμφω και κύστεις, ορισμένες εκ των οποίων επιπλεγμένες αριστερά.
Εφόσον ο συμπληρωματικός έλεγχος είναι αρνητικός, συνιστάται τακτικός κλινικός και
απεικονιστικός επανέλεγχος.
