ΕΝΔΕΙΞΗ
• Εύρημα δεξιού μαστού σε MT μαστών προ 8μήνου. Συνέχεια ελέγχου. Σε εμμηνόπαυση. Αρνητικό οικογενειακό ιστορικό για Ca μαστού.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Μαστοί με αυξημένη παρουσία του ινοαδενικού στοιχείου (ACR C).
• Ήπια σκιαγραφική ενίσχυση του μαζικού υποστρώματος (mild BPE).
• Στον προβαλλικό άξονα της 6ης ώρας του δεξιού μαστού ~4,5 εκ. οπισθοθηλαία επανελέγχεται εστιακή αλλοίωση διαμέτρου 5,8 χιλ. στην παρούσα εξέταση με σκιαγραφική ενίσχυση και αιμοδυναμική καμπύλη τύπου III, καθώς και περιορισμό στις εικόνες μοριακής διάχυσης-ADC (0,82 x 10^-3 mm²/s) χωρίς αξιόλογη μεταβολή σε σύγκριση με προηγούμενη εξέταση. Στη διαφορική διάγνωση περιλαμβάνεται το ενδεχόμενο ενδοπορικού θηλώματος, ενώ το ενδεχόμενο να οφείλεται σε άλλη παθολογία θεωρείται απομακρυσμένο. Συνιστάται μαστολογική συνεκτίμηση και επί ενδείξεων περαιτέρω διερεύνηση για την ιστολογική ταυτοποίηση της βλάβης.
• Στον προβαλλικό άξονα της 3ης ώρας του δεξιού μαστού ~6 εκ. οπισθοθηλαία επανελέγχεται αλλοίωση διαμέτρου 9 χιλ., χωρίς σκιαγραφική ενίσχυση, χωρίς περιορισμό στις εικόνες μοριακής διάχυσης-ADC, πιθανώς αφορά σε ινοαδένωμα.
• Στο κέντρο του δεξιού μαστού και 4 εκ. οπισθοθηλαία απεικονίζεται μικρός ενδομαστικός λεμφαδένας διαμέτρου ~4 χιλ.
• Δεν παρατηρούνται παθολογικά διογκωμένοι μασχαλιαίοι λεμφαδένες.
• Συμμετρική απεικόνιση του πρόσθιου θωρακικού τοιχώματος.

ΣΥΜΠΕΡΑΣΜΑ: BIRADS 4A. Σε σύγκριση με την προηγούμενη εξέταση από 10/05/2024 δεν παρατηρούνται ουσιώδεις μεταβολές. Ειδικότερα, στον προβαλλικό άξονα της 6ης ώρας του δεξιού μαστού ~4,5 εκ. οπισθοθηλαία επανελέγχεται εστιακή αλλοίωση διαμέτρου 5,8 χιλ. χωρίς αξιόλογη μεταβολή των διαστάσεών της, με παρόμοιους απεικονιστικούς χαρακτήρες, ενώ στη διαφορική διάγνωση περιλαμβάνεται το ενδεχόμενο ενδοπορικού θηλώματος και το ενδεχόμενο να οφείλεται σε άλλου τύπου παθολογία θεωρείται μακράν απομακρυσμένο. Συνιστάται μαστολογική συνεκτίμηση και, επί ενδείξεων, περαιτέρω διερεύνηση για την ιστολογική ταυτοποίηση της βλάβης.
