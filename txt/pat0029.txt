ΕΝΔΕΙΞΗ
• Δεξιά μαστεκτομή και σύστοιχος λεμφαδενικός καθαρισμός λόγω Ca το 2019, ακολούθησαν χημειοθεραπεία και ακτινοθεραπείες. Αριστερή μαστεκτομή το 2023 προληπτικά. Αρνητικό οικογενειακό ιστορικό. Έχουμε στη διάθεσή μας προηγούμενη Μαγνητική Τομογραφία από 16/02/2024 για σύγκριση.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Ιστορικό αμφοτερόπλευρης μαστεκτομής με τοποθέτηση προθεμάτων όπισθεν των μείζονων θωρακικών μυών άμφω.
• Παρατηρούνται ήπιες αναδιπλώσεις των προθεμάτων. Δεν παρατηρούνται σημεία ενδοκαψικού διαχωρισμού από τον έλεγχο των προθεμάτων.
• Παρατηρείται ήπια πάχυνση του δέρματος αριστερά, εύρημα πιθανώς οφειλόμενο σε προηγηθέντες θεραπευτικούς χειρισμούς.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Εμπροσθεν του προθέματος του αριστερού μαστού παρατηρείται ωοειδούς μορφολογίας αλλοίωση διαστάσεων 3 x 1,2 εκ., με απεικονιστικούς χαρακτήρες που συνηγορούν υπέρ λιπονεκρωτικής κύστης.
• Δεν παρατηρούνται παθολογικά διογκωμένοι μασχαλιαίοι λεμφαδένες.

ΣΥΜΠΕΡΑΣΜΑ: BIRADS 2. Μετεγχειρητικές αλλοιώσεις αμφοτερόπλευρης μαστεκτομής με παρουσία προθεμάτων, χωρίς περιοχές παθολογικής ενίσχυσης από τον έλεγχο των μαζικών χώρων. Εμπροσθεν του προθέματος του αριστερού μαστού παρατηρείται ωοειδούς μορφολογίας αλλοίωση διαστάσεων 3 x 1,2 εκ. με απεικονιστικούς χαρακτήρες που συνηγορούν υπέρ λιπονεκρωτικής κύστης. Συνιστάται μαστολογική συνεκτίμηση και τακτικός κλινικός και απεικονιστικός έλεγχος.
