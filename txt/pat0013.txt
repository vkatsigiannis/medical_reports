ΕΝΔΕΙΞΗ
• Πυκνοί μαστοί, ινοκυστική μαστοπάθεια. Θετικό οικογενειακό ιστορικό από θεία και πρώτη εξαδέλφη (από μητέρα). 10η ημέρα του καταμήνιου κύκλου. Προληπτικός έλεγχος.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με αύξηση του ινοαδενικού στοιχείου (ACR C).
• Έντονη ενίσχυση του μαζικού υποστρώματος, με κατά τόπους οζώδη μορφολογία (marked BPE).
• Παρουσία κυστικών αλλοιώσεων άμφω, η μεγαλύτερη διαμέτρου 1,8 εκ. στην 3η ώρα του αριστερού μαστού.
• Στο κέντρο του δεξιού μαστού και 10 εκ. οπισθοθηλαία παρατηρείται οζώμορφη αλλοίωση, διαμέτρου 7 χιλ., με παρουσία εσωτερικού μη ενισχυόμενου διαφραγματίου, με αιμοδυναμική καμπύλη τύπου I, χωρίς περιορισμό στις εικόνες μοριακής διάχυσης, εύρημα που συνηγορεί περισσότερο υπέρ ινοαδενώματος.
• Παρουσία ολιγάριθμων υποθηλαίων λεμφαδένων αμφοτερόπλευρα, πιθανώς αντιδραστικών, καθώς και ολιγάριθμων ενδομαστικών λεμφαδένων λίγων χιλιοστών με χαρακτήρες που συνηγορούν υπέρ ενδομαστικών λεμφαδένων, διάσπαρτων στον παρεγχυματικό μαστό (4η, 6η και 8η ώρα).
• Εξωημιμόρια αμφοτερόπλευρα χωρίς να παρατηρούνται τυχόν απεικονιστικά ύποπτα ευρήματα εστιακής ενίσχυσης διαμέτρου > 7 χιλ.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Συμμετρική απεικόνιση του πρόσθιου θωρακικού τοιχώματος.
• Χωρίς παρουσία παθολογικά διογκωμένων μασχαλιαίων ή υπερκλειδίων λεμφαδένων (βραχείς άξονες > 1 εκ.).

ΣΥΜΠΕΡΑΣΜΑ
• BIRADS II. Πυκνοί μαστοί χωρίς περιοχές παθολογικής ενίσχυσης με λοβιακή ή τμηματική κατανομή. Παρουσία μορφώματος με χαρακτήρες ινοαδενώματος δεξιά. Παρουσία ολιγάριθμων ενδομαστικών λεμφαδένων καθώς και κύστεων άμφω. Συνιστάται τακτικός κλινικός και απεικονιστικός έλεγχος.
