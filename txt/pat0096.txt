ΕΝΔΕΙΞΗ
Προηγηθείσα βιοψία δεξιού μαστού στην 10η ώρα (συρρέουσες μικροαποτιτανώσεις), ιστολογικά τυπική επιθηλιακή υπερπλασία το 2023. Στις 21/11/2024 βρέθηκαν ομαδοποιημένες αποτιτανώσεις στο άνω έξω τεταρτημόριο του ιδίου μαστού. Στικτές μικροαποτιτανώσεις κεντρικά στον αριστερό μαστό. Περαιτέρω διερεύνηση. Η εξέταση πραγματοποιήθηκε την 8η ημέρα του καταμήνιου κύκλου. Αρνητικό οικογενειακό ιστορικό. Διαθέτουμε προγενέστερη ΜΤ από 15/05/2023.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
* Εξέταση περιορισμένης διαγνωστικής αξίας λόγω artifact κίνησης κατά τη διάρκεια της δυναμικής εξέτασης.
* Πυκνοί μαστοί με μέτρια αύξηση των ινοαδενικών στοιχείων (ACR C).
* Παρατηρείται μέτρια ενίσχυση του μαζικού υποστρώματος (moderate BPE), με κατά τόπους οζώδη και μικροοζώδη ενίσχυση.
* Παρατηρείται κιρσοειδής διάταση όλων των γαλακτοφόρων πόρων άμφω με παρουσία πυκνού περιεχομένου εντός αυτών και ενίσχυση κατά μήκος των τοιχωμάτων τους, πλέον έκδηλη στις υποθηλαίες περιοχές των μαστών και το έξω ημιμόριο του δεξιού μαστού.
* Η ενίσχυση προσλαμβάνει δικτυοοζώδη μορφολογία με παρουσία πολυάριθμων οζιδίων της τάξεως των 3-4 χιλ..
* Στην αμέσως οπισθοθηλαία περιοχή του αριστερού μαστού παρατηρείται ελαφρώς λοβωτή αλλοίωση διαστάσεων 2,2 Χ 1,7 εκ. που παρουσιάζει εσωτερικά διαφραγμάτια, χωρίς τοιχωματική ενίσχυση (επιπλεγμένη κύστη;).
* Η αλλοίωση ελέγχεται με μεγαλύτερες διαστάσεις σε σύγκριση με την εξέταση από 15/05/2023 (μέγιστη διάμετρος 2,2 έναντι 1 εκ. στην προηγούμενη εξέταση).
* Στην 8η ώρα του δεξιού μαστού παρατηρείται αλλοίωση διαμέτρου 1 εκ. που εμφανίζει κατά τόπους ασαφή όρια και ανομοιογενή ενίσχυση, με αιμοδυναμική καμπύλη τύπου ΙΙΙ και μέση τιμή στις εικόνες μοριακής διάχυσης-ADC , με αυξημένες διαστάσεις σε σύγκριση με την προηγούμενη εξέταση (1 εκ. έναντι 0,5 εκ.).
* Το σύνολο των ευρημάτων εγείρουν την υπόνοια μεταφλεγμονωδών αλλοιώσεων.
* Ωστόσο λόγω μεταβολής του μεγέθους και των απεικονιστικών χαρακτηριστικών στην 8η ώρα του δεξιού μαστού συνιστάται περαιτέρω διερεύνηση για την ιστολογική ταυτοποίηση του ευρήματος.
* Στην 1η-2η ώρα του αριστερού μαστού παρατηρείται οζώδης περιοχή μη μαζόμορφης ενίσχυσης διαμέτρου 7 χιλ. που παρουσιάζει μη ειδική αιμοδυναμική καμπύλη (ενίσχυση στις αρχικές φάσεις της αιμοδυναμικής καμπύλης με έκπλυση του ενδοφλέβιου σκιαγραφικού στις καθυστερημένες λήψεις) και με βαθμό περιορισμού στις εικόνες μοριακής διάχυσης (μέση τιμή ).
* Λόγω των άτυπων χαρακτηριστικών και του εστιακού χαρακτήρα του ευρήματος συνιστάται ιστολογική ταυτοποίηση.
* Συμμετρική ελέγχεται η απεικόνιση του πρόσθιου θωρακικού τοιχώματος.
* Παρατηρούνται αρκετές κύστεις σε αμφότερους τους μαστούς.
* Δεν παρατηρούνται παθολογικά διογκωμένοι μασχαλιαίοι λεμφαδένες άμφω (βραχείας διαμέτρου > 1 εκ.).

ΣΥΜΠΕΡΑΣΜΑ
BIRADS IVa. Παρατηρείται κιρσοειδής διάταση όλων των γαλακτοφόρων πόρων άμφω με παρουσία πυκνού περιεχομένου εντός αυτών και ενίσχυση κατά μήκος των τοιχωμάτων τους, πλέον έκδηλη στις υποθηλαίες περιοχές των μαστών και το έξω ημιμόριο του δεξιού μαστού. Η ενίσχυση προσλαμβάνει δικτυοοζώδη μορφολογία με παρουσία πολυάριθμων οζιδίων της τάξεως των 3-4 χιλ.. Τα ευρήματα εγείρουν την υπόνοια μεταφλεγμονωδών αλλοιώσεων. Σε σύγκριση με την προγενέστερη εξέταση από 15/05/2023 επανελέγχεται στην 8η ώρα του δεξιού μαστού αλλοίωση διαμέτρου 1 εκ. με αυξημένες διαστάσεις και χρήζει περεταίρω διερεύνηση για την ιστολογική ταυτοποίησή της. Επίσης στην 1η-2η ώρα του αριστερού μαστού παρατηρείται οζώδης περιοχή μη μαζόμορφης ενίσχυσης διαμέτρου 7 χιλ. που παρουσιάζει άτυπους απεικονιστικούς χαρακτήρες όπως περιγράφεται ανωτέρω. Συνιστάται ιστολογική ταυτοποίηση. Τα λοιπά ευρήματα δεν παρουσιάζουν αξιόλογες μεταβολές.