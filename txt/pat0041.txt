ΕΝΔΕΙΞΗ 
• Εύρημα δεξιού μαστού από προηγούμενη ΜΤ μαστών της 26/08/2024. Αναφερόμενο θετικό οικογενειακό ιστορικό (αδερφή ca μαστού). 

ΤΕΧΝΙΚΗ 
• Η εξέταση έγινε σε εγκάρσιο επίπεδο σε ακολουθίες Τ1, Τ2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ 
• Πυκνοί μαστοί με μέτρια αύξηση των ινοαδενικών στοιχείων (ACR C).
• Ήπια ενίσχυση του μαζικού παρεγχύματος (mild BPE).
• Παρατηρούνται διάσπαρτες μικρές κύστεις άμφω στα πλαίσια υπολειμματικών ινοκυστικών αλλαγών.
• Στον προβολικό άξονα της 1ης-2ης ώρας του δεξιού μαστού κι σε απόσταση 7,4 εκ. οπισθοθηλαία και 2,5 εκ. από το θωρακικό τοίχωμα επανελέγχεται ταινιοειδούς μορφολογίας περιοχή εστιακά αυξημένης ενίσχυσης προσθοπίσθιας διαμέτρου 1,4 εκ. Η εν λόγω περιοχή εμφανίζει αιμοδυναμική καμπύλη τύπου Ι και σε ορισμένες θέσεις τύπου ΙΙ, χωρίς περιορισμό στις εικόνες μοριακής διάχυσης (μέση τιμή = 1,7 x 10^-3 mm²/sec). Το εύρημα ελέγχεται ουσιωδώς αμετάβλητο σε σύγκριση με την προηγούμενη ΜΤ από 26/08/2024 με καλοήθεις απεικονιστικούς χαρακτήρες. Στη διαφορική διάγνωση περιλαμβάνονται τα ενδεχόμενα ενδοπορικού τύπου αλλοίωσης – θήλωμα; υπερπλασία του πόρου; άλλη παθολογία (αν και θεωρείται λιγότερο πιθανό); Συνιστάται τακτική απεικονιστική παρακολούθηση και συσχέτιση με τυχόν υπερηχοτομογραφικά ευρήματα. Κλινική συναξιολόγηση των ευρημάτων και, επί ενδείξεων, σύντομος συγκριτικός επανέλεγχος. 
• Στην 6η ώρα του δεξιού μαστού και 8,5 εκ. οπισθοθηλαία, 2,5 εκ. από το πρόσθιο θωρακικό τοίχωμα επανελέγχεται ωοειδής αλλοίωση 8 χιλ. με αιμοδυναμική καμπύλη τύπου Ι, χωρίς περιορισμό της μοριακής διάχυσης, ουσιωδώς αμετάβλητη. Συνιστάται απεικονιστική παρακολούθηση και συσχέτιση με τυχόν υπερηχοτομογραφικά ευρήματα.
• Ολιγάριθμες στικτές εστίες ενίσχυσης διαμέτρου ολίγων χιλιοστών σε αμφοτέρους τους μαστούς πιθανώς οφείλονται σε υπολειμματικά ινοαδενικά στοιχεία ή εστίες αδένωσης. 
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχείας διαμέτρου > 1 εκ.). Στον άξονα της 2ης ώρας του αριστερού μαστού παρατηρείται μικρός ενδομαστικός λεμφαδένας διαμέτρου 5 χιλ. 
• Παρεμπιπτόντως, στις κατώτερες ληφθείσες τομές παρατηρούνται οζώδεις αλλοιώσεις υψηλής εντάσεως σήματος στις εικόνες Τ2 προσανατολισμού και καταστολής του λίπους, πιθανώς οφειλόμενες σε ηπατικές κύστεις. Συνιστάται συσχέτιση με τα ευρήματα υπερηχογραφήματος άνω κοιλίας. 

ΣΥΜΠΕΡΑΣΜΑ 
• BIRADS ΙΙΙ. Σε σύγκριση με την προηγούμενη εξέταση της 26/08/2024 δεν παρατηρούνται ουσιώδεις μεταβολές ή επιπρόσθετα ευρήματα. Στην παρούσα εξέταση οι ταινιοειδείς αλλοιώσεις του δεξιού μαστού παρουσιάζουν καλοήθεις απεικονιστικούς χαρακτήρες. Ωστόσο, λόγω του εστιακού χαρακτήρα των ευρημάτων συνιστάται παρακολούθηση και, επί κλινικών ενδείξεων, συγκριτικός επανέλεγχος. Χωρίς αξιόλογα ευρήματα από το λοιπό έλεγχο.
