ΕΝΔΕΙΞΗ
Υπερηχοτομογράφημα (10/04/2025): Στην 3η ώρα του αριστερού μαστού, παραθηλαία, ελέγχεται σαφών ορίων, ελαφρώς λοβωτός, υπόηχος, συμπαγής σχηματισμός, πιθανό ινοαδένωμα. Κύστεις δεξιού μαστού. Αναφερόμενη 8η ώρα του καταμήνιου κύκλου. Αρνητικό οικογενειακό ιστορικό. Έχουμε στη διάθεσή μας προηγούμενη Μαγνητική Τομογραφία μαστών της 17/01/2025 από εξωτερικό κέντρο για σύγκριση. Απεικονιστικός επανέλεγχος.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με έντονη αύξηση των ινοαδενικών στοιχείων (ACR: D).
• Ήπια ενίσχυση του μαστικού υποστρώματος (mild BPE), ίδια έκδηλη στα ανωφερότερα και κατωφερότερα τμήματα των μαστών με συμμετρική κατανομή.
• Στον προβολικό άξονα της 3ης ώρας του αριστερού μαστού και σε επιφανειακή θέση ελέγχεται αλλοίωση με ελαφρώς λοβωτά όρια, διαμέτρου 1,3 εκ., με ήπια σκιαγραφική ενίσχυση και αιμοδυναμική καμπύλη τύπου I, χωρίς περιορισμό στις εικόνες μοριακής διάχυσης (μέση τιμή ADC 1,3–1,4×10^-3 mm^2/s), ευρήματα πρωτίστως συμβατά με ινώδες ινοαδένωμα.
• Στον προβολικό άξονα της 8ης ώρας του αριστερού μαστού και σε εν τω βάθει θέση, ακριβώς εμπροσθέν του μείζονος θωρακικού μυός και σε απόσταση ~7,3 εκ. από τη θηλή και ~1,5 εκ. από την επιφάνεια του δέρματος, καθίσταται περισσότερο εμφανής στη σημερινή εξέταση αλλοίωση διαμέτρου 7 χιλ., με αιμοδυναμική καμπύλη τύπου III και χωρίς περιορισμό στις εικόνες μοριακής διάχυσης (μέση τιμή ADC ~1,6×10^-3 mm^2/s).
• Στον υπέρηχο τα ευρήματα είναι μη ειδικά και μπορεί να αντιστοιχούν σε καλοήθους αιτιολογίας αλλοίωση (άτυπο ινοαδένωμα; άτυπος ενδοπορικός λεμφαδένας;). Συνιστάται συσχέτιση με εστιασμένο υπερηχοτομογραφικό έλεγχο, το αποτέλεσμα του οποίου θα καθορίσει την περαιτέρω διαχείριση της εξεταζόμενης.
• Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή από τον έλεγχο του λοιπού μαζικού παρεγχύματος.
• Ολιγάριθμες κυστικές αλλοιώσεις σε αμφότερους τους μαστούς, ιδία δεξιά, ως επί απλές κύστεις.
• Συμμετρική απεικόνιση του προσθίου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχέως διαμέτρου μεγαλύτερης του 1 εκ.).

ΣΥΜΠΕΡΑΣΜΑ
BIRADS III. Αλλοίωση με απεικονιστικούς χαρακτήρες υπέρ ινοαδενώματος ελέγχεται στον προβολικό άξονα της 3ης ώρας του αριστερού μαστού. Έτερη αλλοίωση διαμέτρου 7 χιλ. απεικονίζεται στον προβολικό άξονα της 8ης ώρας του ίδιου μαστού, με άτυπους αιμοδυναμικούς χαρακτήρες, πρωτίστως συμβατή με καλοήθους αιτιολογίας αλλοίωση (άτυπο ινοαδένωμα; άτυπος ενδοπορικός λεμφαδένας;). Συνιστάται συσχέτιση με εστιασμένο υπερηχοτομογραφικό έλεγχο, το αποτέλεσμα του οποίου θα καθορίσει την περαιτέρω διαχείριση της εξεταζόμενης. Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή από τον έλεγχο του λοιπού μαζικού παρεγχύματος. Κύστεις σε αμφότερους τους μαστούς, ιδία δεξιά.
