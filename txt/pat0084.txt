ΕΝΔΕΙΞΗ
Αναφερόμενη αφαίρεση ινοαδενωμάτων στον αριστερό και το δεξιό μαστό. Πολλαπλά υπόηχα μορφώματα αμφοτερόπλευρα περισσότερο συμβατά με ινοαδενώματα από πρόσφατο υπερηχοτομογράφημα. Ψηλαφητά μορφώματα άμφω. 9η ημέρα καταμήνιου κύκλου. Αρνητικό οικογενειακό ιστορικό. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
Πυκνοί μαστοί με έντονη αύξηση των ινοαδενικών στοιχείων (ACR D). Παρατηρείται ελάχιστη ενίσχυση του μαζικού υποστρώματος (minimal BPE). Παρατηρούνται αρκετές αλλοιώσεις σε αμφότερους τους μαστούς και υψηλό Τ2 σήμα ορισμένες εκ των οποίων με εσωτερικά διαφραγμάτια και αιμοδυναμικές καμπύλες τύπου και ΙΙ περισσότερο συμβατές με ινοαδενώματα. Και συγκεκριμένα: Δεξιός μαστός: 
Στον άξονα της 12ης ώρας δύο αλλοιώσεις διαμέτρου 6,6 χιλ. και 5 χιλ. • Στον άξονα της 9ης ώρας αλλοίωση διαμέτρου 1 εκ. Αριστερός μαστός: Στον άξονα της 8ης ώρας αλλοίωση διαμέτρου 6,5 χιλ. Δύο παρόμοιες αλλοιώσεις στο κέντρο μαστού διαμέτρου 6 και 8 χιλ. 
Στον άξονα της 3ης ώρας παρατηρείται μη ενισχυόμενη σαφώς περιγεγραμμένη αλλοίωση με χαμηλή ένταση σήματος στις εικόνες Τ1 και Τ2 προσανατολισμού διαμέτρου 9 χιλ. με χαρακτήρες σκληρυντικού ινοαδενώματος. 
• Στον άξονα της 2ης ώρας του αριστερού μαστού ελέγχεται αλλοίωση διαμέτρου 6 χιλ. με χαρακτήρες ενδομαστικού λεμφαδένα. Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή. • Επίσης παρατηρούνται ολιγάριθμες διάσπαρτες κύστεις άμφω, η μεγαλύτερες στην 11η- 12η ώρα του δεξιού μαστού, διαμέτρου έως ~ 7,5χιλ. Συμμετρική ελέγχεται η απεικόνιση του πρόσθιου θωρακικού τοιχώματος. Δεν παρατηρούνται παθολογικά διογκωμένοι μασχαλιαίοι λεμφαδένες άμφω (βραχείας διαμέτρου > 1 εκ.). 

ΣΥΜΠΕΡΑΣΜΑ
BIRADS II. Πολλαπλές συμπαγείς αλλοιώσεις σε αμφότερους τους μαστούς με καλοήθεις απεικονιστικούς χαρακτήρες όπως λεπτομερώς περιγράφεται ανωτέρω, αποδίδονται το πιθανότερο σε ινοαδενώματα. Επίσης παρατηρούνται ολιγάριθμες διάσπαρτες κύστεις άμφω. Συνιστάται τακτικός κλινικός και απεικονιστικός επανέλεγχος. 