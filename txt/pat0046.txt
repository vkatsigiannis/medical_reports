ΕΝΔΕΙΞΗ
Ινοκυστική μαστοπάθεια. 6η μέρα καταμήνιου κύκλου. Αρνητικό οικογενειακό ιστορικό.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες Τ1, Τ2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Μαστοί με μέτρια παρουσία του ινώδους και του αδενικού στοιχείου άμφω (ACR B–C).
• Παρατηρείται μέτρια ενίσχυση του μαζικού παρεγχύματος (moderate BPE).
• Πολλαπλές κύστεις ποικίλων διαστάσεων διάσπαρτα και στους δύο μαστούς, ορισμένες εκ των οποίων είναι επιπλεγμένες/αιμορραγικές.
• Η μεγαλύτερη κύστη εντοπίζεται στο έξω ημιμόριο του αριστερού μαστού με μέγιστη προσθιοπίσθια διάμετρο 1,8 εκ., με τοιχωματική ενίσχυση και πυκνό περιεχόμενο, συμβατή με επιπλεγμένη φλεγμονώδη κύστη.
• Δεν παρατηρούνται περιοχές ενίσχυσης με λοβιακή ή τμηματική κατανομή.
• Συμμετρική απεικόνιση του πρόσθιου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχείας διαμέτρου > 1 εκ.).

ΣΥΜΠΕΡΑΣΜΑ
BIRADS 2. Πυκνοί μαστοί χωρίς παθολογική ενίσχυση. Πολλαπλές κύστεις άμφω, ορισμένες επιπλεγμένες/αιμορραγικές. Φλεγμονώδης κύστη μεγίστης διαμέτρου 1,8 εκ. στο κάτω έξω τεταρτημόριο του αριστερού μαστού. Συνιστάται τακτικός κλινικός και απεικονιστικός επανέλεγχος.
