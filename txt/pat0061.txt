ΕΝΔΕΙΞΗ
Νέα οζώδης σκίαση στη 12η ώρα του δεξιού μαστού από πρόσφατη μαστογραφία. Αντίστοιχα στο υπερηχογράφημα ελέγχεται κυστικό μόρφωμα με παχυσμένο διαφραγμάτιο. Αρνητικό οικογενειακό ιστορικό. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
Πυκνοί μαστοί με μέτρια παρουσία του ινώδους και του αδενικού στοιχείου άμφω (ACR C). Παρατηρείται μέτρια ενίσχυση του μαζικού παρεγχύματος (moderate BPE).  Στο κέντρο του δεξιού μαστού και 5,3 εκ. οπισθοθηλαία παρατηρείται πολύχωρη κυστική αλλοίωση μεγίστης διαμέτρου 15 χιλ., χωρίς παθολογική τοιχωματική ενίσχυση ή παρουσία συμπαγούς αλλοίωσης ενδοκυστικά. Από το λοιπό έλεγχο παρατηρούνται πολλαπλές κυστικές αλλοιώσεις διάσπαρτα και στους δύο μαστούς στα πλαίσια υπολειμματικών ινοκυστικών αλλαγών. Δεν παρατηρούνται περιοχές ενίσχυσης με λοβιακή ή τμηματική κατανομή. Συμμετρική απεικόνιση του πρόσθιου θωρακικού τοιχώματος. Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες.  Μικρή λοβωτή αλλοίωση διαμέτρου 4 χιλ. στην 10η ώρα του δεξιού μαστού πιθανώς οφείλεται σε ενδομαστικό λεμφαδένα. 

ΣΥΜΠΕΡΑΣΜΑ
BIRADS II. Πυκνοί μαστοί χωρίς περιοχές παθολογικής ενίσχυσης από τον έλεγχο των μαζικών χωρών.  Πολλαπλές κύστεις άμφω, η μεγαλύτερη διαμέτρου 15 χιλ. με χαρακτήρες πολύχωρης κύστης στο κέντρο του δεξιού μαστού. Συνιστάται τακτικός κλινικός και απεικονιστικός επανέλεγχος.