ΕΝΔΕΙΞΗ
• Προληπτικός έλεγχος. Από υπερηχογράφημα αναγνωρίζονται ινοαδενώματα μαστών. Αρνητικό οικογενειακό ιστορικό Ca μαστού.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με παρουσία πολλαπλών ινοαδενικών στοιχείων άμφω ACR C.
• Παρατηρείται μηδαμινή ενίσχυση του μαζικού παρεγχύματος minimal BPE.
• Παρατηρούνται πολλαπλές ωοειδείς αλλοιώσεις με σαφή όρια, χαμηλής εντάσεως σήματος στις εικόνες T1 και T2 προσανατολισμού χωρίς σκιαγραφική ενίσχυση, ευρήματα συμβατά με σκληρυντικά ινοαδενώματα διάσπαρτα στον αριστερό μαστό. Ειδικότερα, στην 8η ώρα του μαστού αλλοίωση διαμέτρου 7 χιλ., στην 5η ώρα του μαστού αλλοίωση διαμέτρου 7 χιλ., στην 5η ώρα αλλοίωση διαμέτρου 9 χιλ., στην 5η–6η ώρα αλλοίωση διαμέτρου 5,4 χιλ., στη 10η ώρα και την εν τω βάθει μοίρα του έμπροσθεν της περιτονίας του μείζονος θωρακικού μυός αλλοίωση διαμέτρου 4,5 χιλ.
• Στο κέντρο του δεξιού μαστού και 3 εκ. οπισθοθηλαία παρατηρείται ωοειδής αλλοίωση με σαφή όρια διαμέτρου 7,8 χιλ. που παρουσιάζει ομοιογενή σκιαγραφική ενίσχυση με αιμοδυναμική καμπύλη τύπου I και χαρακτήρες συμβατούς με ινοαδένωμα.
• Παρατηρείται έτερη αλλοίωση κάτωθεν της προαναφερόμενης διαμέτρου 4,5 χιλ. χωρίς σκιαγραφική ενίσχυση συμβατή με σκληρυντικό ινοαδένωμα.
• Παρατηρούνται ολιγάριθμες διάσπαρτες μικρές κύστεις διαμέτρου ολίγων χιλιοστών σε αμφότερους τους μαστούς.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Συμμετρική απεικόνιση του πρόσθιου θωρακικού τοιχώματος.
• Δεν παρατηρούνται παθολογικά διογκωμένοι (βραχείας διαμέτρου >1 εκ.) μασχαλιαίοι λεμφαδένες άμφω.

ΣΥΜΠΕΡΑΣΜΑ: BIRADS II. Πυκνοί μαστοί χωρίς περιοχές παθολογικής ενίσχυσης. Παρατηρούνται πολλαπλά συμπαγή οζίδια σε αμφότερους τους μαστούς με απεικονιστικούς χαρακτήρες συμβατούς με ινοαδενώματα, όπως λεπτομερέστερα περιγράφεται ανωτέρω. Συνιστάται τακτικός κλινικός και απεικονιστικός επανέλεγχος.

Το σύνολο των εικόνων της εξέτασης είναι αποθηκευμένο στο επισυναπτόμενο CD/DVD.
