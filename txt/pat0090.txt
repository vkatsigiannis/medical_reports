ΕΝΔΕΙΞΗ
Διογκωμένοι μασχαλιαίοι λεμφαδένες αριστερά διαμέτρου 14 χιλ., με πάχυνση του φλοιού και με αύξηση μεγέθους τους από συγκριτικό έλεγχο. Screening υψηλού κινδύνου-θετική για ογκογονίδιο ΑΤΜ (Ca μαστού μητέρα, αδελφή και θεία, θεία Ca ωοθηκών). Διαθέτουμε προγενέστερη Μαγνητική Τομογραφία της 16/1/2020. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
* Πυκνοί μαστοί με αξιόλογη αύξηση του ινώδους και του αδενικού στοιχείου άμφω (ACR C-D). 
* Παρατηρείται ήπια σκιαγραφική ενίσχυση του μαζικού παρεγχύματος (mild BPE). 
* Στον άξονα της 11ης-12ης ώρας του δεξιού μαστού και 3,5 εκ. οπισθοθηλαία παρατηρείται περιοχή μη μαζόμορφης ενίσχυσης διαμέτρου 9 χιλ. η οποία δεν απεικονιζόταν στην προγενέστερη εξέταση. 
* Η ανωτέρω περιοχή παρουσιάζει οριακές τιμές στις εικόνες μοριακής διάχυσης (μέση τιμή ), χωρίς ειδικούς αιμοδυναμικούς χαρακτήρες(ήπια ενίσχυση με αιμοδυναμική καμπύλη τύπου 1, και έκπλυση του σκιαγραφικού σε καθυστερημένες λήψεις). 
* Στο προβολικό ύψος της 9ης ώρας του δεξιού μαστού, στην μεσομασχαλιαία γραμμή, παρατηρείται υποστρόγγυλη αλλοίωση διαμέτρου 4,7χιλ. που παρουσιάζει δακτυλιοειδή ενίσχυση, με έκπλυση του ενδοφλέβιου σκιαγραφικού στις καθυστερημένες λήψεις, χωρίς περιορισμό στις εικόνες μοριακής διάχυσης (). 
* Λόγω του εστιακού χαρακτήρα των ευρημάτων και του έντονα θετικού οικογενειακού ιστορικού συνιστάται ιστολογική ταυτοποίηση τους. 
* Παρατηρούνται διάσπαρτες κύστεις άμφω. 
* Συμμετρική απεικόνιση του προσθίου θωρακικού τοιχώματος. 
* Παρατηρούνται αρκετοί μικροί και οριακού μεγέθους μασχαλιαίοι λεμφαδένες αριστερά (βραχείας διαμέτρου έως 10 χιλ.) ορισμένοι εκ των οποίων παρουσιάζουν πάχυνση του φλοιού έως 6,5χιλ., συνιστάται περαιτέρω διερεύνηση με FNA για την ιστολογική ταυτοποίηση τους. 


ΣΥΜΠΕΡΑΣΜΑ
BIRADS IV. Στον άξονα της 11ης-12ης ώρας του δεξιού μαστού παρατηρείται περιοχή μη μαζόμορφης ενίσχυσης με άτυπους απεικονιστικούς χαρακτήρες. Στο προβολικό ύψος της 9ης ώρας του δεξιού μαστού, στην μεσομασχαλιαία γραμμή, παρατηρείται υποστρόγγυλη αλλοίωση διαμέτρου 4,7χιλ με παρόμοιους χαρακτήρες. Οι αλλοιώσεις αποτελούν νέα ευρήματα και λόγω του έντονα θετικού οικογενειακού ιστορικού συνιστάται ιστολογική ταυτοποίηση τους. Επίσης, παρατηρούνται τουλάχιστον τρείς άτυποι μασχαλιαίοι λεμφαδένες με πάχυνση του φλοιού τους στην αριστερή μασχαλιαία κοιλότητα που χρήζουν περαιτέρω διερεύνηση για την ιστολογική ταυτοποίηση τους.