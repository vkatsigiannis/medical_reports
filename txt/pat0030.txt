ΕΝΔΕΙΞΗ
• Προληπτικός έλεγχος στα πλαίσια αυξημένου κινδύνου. Θετικό οικογενειακό ιστορικό (αδελφή με Ca μαστού). Έχουμε στη διάθεσή μας προηγούμενη εξέταση από 10/03/2023 για σύγκριση. 20η μέρα καταμήνιου κύκλου.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με αύξηση των ινοαδενικών στοιχείων (ACR C–D). Ήπια ενίσχυση του μαζικού υποστρώματος (Mild BPE).
• Αναγνωρίζονται αρκετές μικρές κύστεις διάσπαρτα και στους δύο μαστούς στα πλαίσια υπολειμματικών ινοκυστικών αλλαγών.
• Δεξιός μαστός: Στο άνω έξω τεταρτημόριο του δεξιού μαστού και στην εν τω βάθει μοίρα του (11η ώρα του μαστού) παρατηρείται μία υποστρογγύλη αλλοίωση με μη ενισχυόμενα διαφραγμάτια διαμέτρου 5 χιλ., με χαρακτήρες που συνηγορούν υπέρ ινοαδενώματος. Στο κέντρο του ιδίου μαστού παρατηρείται έτερη αλλοίωση διαμέτρου 5 χιλ., με μη ενισχυόμενα διαφραγμάτια, πιθανώς μικρού τύπου ινοαδένωμα.
• Στην 3η ώρα παρατηρούνται δύο αλλοιώσεις χωρίς σκιαγραφική ενίσχυση χαμηλής έντασης σήματος διαμέτρου 5 και 7 χιλ., με χαρακτήρες που συνηγορούν υπέρ σκληρυντικών ινοαδενωμάτων.
• Αριστερός μαστός: Στην 8η–9η ώρα του μαστού και στην εν τω βάθει μοίρα του παρατηρείται υποστρογγύλη αλλοίωση με σαφή όρια διαμέτρου 11 χιλ. που παρουσιάζει χαμηλή ένταση σήματος στις εικόνες T1 και T2 προσανατολισμού χωρίς ενίσχυση, με χαρακτήρες που συνηγορούν υπέρ σκληρυντικού ινοαδενώματος. Έτερη αλλοίωση διαμέτρου 9,4 χιλ. με ήπια ενίσχυση αιμοδυναμικής καμπύλης τύπου I χωρίς περιορισμό στις εικόνες μοριακής διάχυσης-ADC απεικονίζεται στην 3η ώρα του ιδίου μαστού.
• Περιγεγραμμένες περιοχές ενίσχυσης διαμέτρου 5 και 11 χιλ. στη 12η και 1η ώρα αντίστοιχα στον αριστερό μαστό, έμπροσθεν της περιφέρειας του μείζονος θωρακικού μυός, με καλοήθεις μορφολογικούς και αιμοδυναμικούς χαρακτήρες συνηγορούν υπέρ εστιών αδένωσης και/ή ινοαδενωμάτων.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή από τον έλεγχο των μαζικών χώρων.
• Δεν παρατηρούνται παθολογικά διογκωμένοι μασχαλιαίοι λεμφαδένες.
• Συμμετρική απεικόνιση του πρόσθιου θωρακικού τοιχώματος.

ΣΥΜΠΕΡΑΣΜΑ: BIRADS 2. Πυκνοί μαστοί χωρίς περιοχές παθολογικής ενίσχυσης. Παρατηρούνται πολλαπλές συμπαγείς ομόμορφες αλλοιώσεις με απεικονιστικούς χαρακτήρες συμβατούς με ινοαδενώματα άμφω όπως λεπτομερέστερα περιγράφονται ανωτέρω. Επίσης παρατηρούνται εστίες αυξημένης ενίσχυσης με καλοήθεις μορφολογικούς και αιμοδυναμικούς χαρακτήρες στον αριστερό μαστό, ευρήματα που συνηγορούν υπέρ εστιών αδένωσης. Συνιστάται τακτικός κλινικός και απεικονιστικός επανέλεγχος όπως θα καθοριστεί από τον θεράποντα ιατρό (στα πλαίσια προληπτικού ελέγχου αυξημένου κινδύνου).
