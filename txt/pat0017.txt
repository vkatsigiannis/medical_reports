ΕΝΔΕΙΞΗ
• Υπερηχοτομογραφικό εύρημα δεξιού μαστού. Περαιτέρω έλεγχος. Σε εμμηνόπαυση. Θετικό οικογενειακό ιστορικό για Ca μαστού (αδελφή και θείες από τη μητέρα).

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Εικόνα ινομαστίας.
• Μαστοί με αύξηση του ινοαδενικού στοιχείου (ACR B-C).
• Μηδαμινή ενίσχυση του μαζικού υποστρώματος (mild BPE).
• Ήπιες πορεκτασίες άμφω.
• Στο κάτω έξω τεταρτημόριο του δεξιού μαστού 7η–8η ώρα, στη θέση του υπερηχοτομογραφικού ευρήματος, παρατηρούνται δύο περιοχές μη μαζόμορφης σκιαγραφικής ενίσχυσης διαμέτρου 1,2 εκ. και 7 χιλ. αντίστοιχα, με αιμοδυναμικές καμπύλες τύπου I, χωρίς περιορισμό στις εικόνες μοριακής διάχυσης, ευρήματα που συνηγορούν περισσότερο υπέρ εστίας αδενώσεως. Ωστόσο, λόγω του οικογενειακού ιστορικού και του ανωτέρω ευρήματος συνιστάται απεικονιστικός επανέλεγχος όπως θα οριστεί από τον θεράποντα ιατρό.
• Δεν παρατηρείται περιοχή παθολογικής σκιαγραφικής ενίσχυσης τμηματικής ή λοβιακής κατανομής.
• Συμμετρική απεικόνιση του πρόσθιου θωρακικού τοιχώματος.
• Χωρίς παρουσία παθολογικά διογκωμένων μασχαλιαίων λεμφαδένων (βραχείς άξονες > 1 εκ.).

ΣΥΜΠΕΡΑΣΜΑ: BIRADS III. Στο κάτω έξω τεταρτημόριο του δεξιού μαστού, παρατηρούνται δύο περιοχές μη μαζόμορφης σκιαγραφικής ενίσχυσης διαμέτρου 1,2 εκ. και 7 χιλ. αντίστοιχα, με καλοήθεις μορφολογικούς και αιμοδυναμικούς χαρακτήρες, που συνηγορούν περισσότερο υπέρ εστίας αδενώσεως. Λόγω του οικογενειακού ιστορικού και του ανωτέρω ευρήματος συνιστάται απεικονιστικός επανέλεγχος όπως θα οριστεί από τον θεράποντα ιατρό. Επίσης, συνιστάται τακτικός κλινικός και απεικονιστικός έλεγχος.
