ΕΝΔΕΙΞΗ
Αφαίρεση μικροαποτιτανώσεων αριστερά τον 03/2021. Ιστολογικά: άτυπη επιθηλιακή υπερπλασία και λοβιακή υπερπλασία. Μικρή εστία DCIS καρκίνου διαμέτρου 1 χιλ. Επανέλεγχος. Αρνητικό οικογενειακό ιστορικό. Έχουμε στην διάθεσή μας προηγούμενη εξέταση από 02/02/2024 προς σύγκριση. Υπό αγωγή με Nolvadex.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
Πυκνοί μαστοί με αύξηση του ινώδους και του αδενικού στοιχείου αμφοτερόπλευρα (ACR C). Παρατηρείται ελάχιστη ενίσχυση του μαζικού υποστρώματος (minimal BPE). Επανελέγχεται εστιακή περιοχή ωοειδούς μορφολογίας αυξημένης ενίσχυσης διαμέτρου 5,5 χιλ. στον προβολικό άξονα της 1ης ώρας του αριστερού μαστού έμπροσθεν της περιτονίας του μείζονος θωρακικού μυός, ουσιωδώς αμετάβλητη, εύρημα πιθανώς οφειλόμενο σε ενδομαστικό λεμφαδένα. Παρατηρούνται ολιγάριθμες διάσπαρτες κύστεις άμφω. Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή από τον λοιπό έλεγχο των μαζικών χωρών. αμετάβλητη απεικόνιση του πρόσθιου θωρακικού τοιχώματος. Δεν παρατηρούνται παθολογικά διογκωμένοι μασχαλιαίοι λεμφαδένες.

ΣΥΜΠΕΡΑΣΜΑ
BIRADS ΙΙ. Σε σύγκριση με την προηγούμενη εξέταση από 02/02/2024 δεν παρατηρούνται ουσιώδεις μεταβολές ή επιπρόσθετα ευρήματα. Συνιστάται τακτικός κλινικός και απεικονιστικός επανέλεγχος.