ΕΝΔΕΙΞΗ
Εύρημα από πρόσφατη τομοσύνθεση στο άνω ημιμόριο του αριστερού μαστού εγγύς του μείζονα θωρακικού μυός. Έτερο εύρημα οπισθοθηλαία στον ίδιο μαστό αναλύεται ικανοποιητικά σε συμπληρωματική τομοσυνθετική λήψη. Αρνητικό οικογενειακό ιστορικό. Σύγκριση με προγενέστερη ΜΤ της 08/01/2018.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
Μαστοί με αύξηση του αδενικού στοιχείου πλέον έκδηλο στο έξω και κάτω τμήμα των μαστών (ACR C). Στην παρούσα εξέταση παρατηρούνται πολλαπλές ενισχυόμενες εστίες σε αμφότερους τους μαστούς που παρουσιάζουν αιμοδυναμική καμπύλη τύπου Ι, χωρίς περιορισμό στις εικόνες μοριακής διάχυσης (εστίες αδένωσης; ορμονικής αιτιολογίας; υπολειμματικές ινοκυστικές αλλαγές;). Στον άξονα της 2ης ώρας του αριστερού μαστού και στην εν τω βάθει μοίρα του, έμπροσθεν του μείζονα θωρακικού μυός παρατηρείται ωοειδής αλλοίωση με σαφή όρια διαμέτρου 5 χιλ. και απεικονιστικούς χαρακτήρες που συνηγορούν περισσότερο υπέρ ενδομαστικού λεμφαδένα. Στον προβολικό άξονα της 11ης 12ης ώρας του αριστερού μαστού επανελέγχεται η ωοειδής αλλοίωση με σαφή όρια διαμέτρου 7χιλ., χωρίς ουσιώδεις μεταβολές όσον αφορά το μέγεθος και τους λοιπούς απεικονιστικούς χαρακτήρες. Το εύρημα συνηγορεί υπέρ αλλοίωσης BIRADS II, πιθανό ινοαδένωμα. Από τον λοιπό έλεγχο παρατηρούνται ελάχιστες χιλιοστομετρικών διαστάσεων κύστεις ως επί ηπίων ινοκυστικών αλλαγών. Συμμετρική απεικόνιση των θηλών και του προσθίου θωρακικού τοιχώματος. Δεν παρατηρούνται παθολογικά διογκωμένοι μασχαλιαίοι λεμφαδένες. Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.

ΣΥΜΠΕΡΑΣΜΑ
BIRADS II. Σε σύγκριση με την προηγούμενη εξέταση από 08/01/2018 δεν παρατηρούνται ουσιώδεις μεταβολές. Συνιστάται τακτικός κλινικός και απεικονιστικός επανέλεγχος.