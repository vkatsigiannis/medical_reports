ΕΝΔΕΙΞΗ
Εύρημα στην 7η ώρα του δεξιού μαστού με ύποπτους απεικονιστικούς χαρακτήρες σε προηγούμενη MRI. Αναφέρεται καλοήθης αλλοίωση με στοιχεία κυστικής εκφύλισης από κυτταρολογική. Θετικό οικογενειακό ιστορικό αδελφή-μητέρα Ca μαστού. Αφαίρεση ινοαδενωμάτων στο παρελθόν. Διαθέτουμε προγενέστερη ΜΤ της 07/02/2024 για σύγκριση.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
* Μαστοί μετρίως ακτινοσκιεροί με διάσπαρτα ινοαδενικά στοιχεία δικτυοζώδους μορφολογίας (ACR: B-C).
* Παρατηρείται στικτή ενίσχυση του μαζικού υποστρώματος με συμμετρική κατά κύριο λόγο κατανομή (mild BPE).
* Επανελέγχεται αλλοίωση με κατά τόπους ασαφή όρια διάμετρο 4 χιλ. στην 7η ώρα του δεξιού μαστού και 2,2 εκ. οπισθοθηλαία με άτυπους απεικονιστικούς χαρακτήρες, χωρίς μεταβολή των διαστάσεων της.
* Στην 7η ώρα του δεξιού μαστού και 10 εκ. οπισθοθηλαία στην εν τω βάθει μοίρα του μαστού παρατηρείται τριγωνικής μορφολογίας περιοχή μη μαζόμορφης ενίσχυσης διαμέτρου 8,6 χιλ. που παρουσιάζει αιμοδυναμική καμπύλη τύπου 1, με οριακές τιμές στις εικόνες μοριακής διάχυσης  (εστία αδένωσης;).
* Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή από το λοιπό έλεγχο των μαζικών χωρών.
* Συμμετρική απεικόνιση του πρόσθιου θωρακικού τοιχώματος.
* Δεν παρατηρούνται παθολογικά διογκωμένοι μασχαλιαίοι λεμφαδένες.
* Επανελέγχονται μικροί ενδομαστικοί λεμφαδένες δεξιά.

ΣΥΜΠΕΡΑΣΜΑ
BIRADS II. Επανελέγχεται αλλοίωση διαμέτρου 4 χιλ. στην 7η ώρα του δεξιού μαστού και 2,2 εκ. οπισθοθηλαία με άτυπους απεικονιστικούς χαρακτήρες, χωρίς μεταβολή. Νέα περιοχή μη μαζόμορφης ενίσχυσης στην εν τω βάθει μοίρα του δεξιού μαστού παρουσιάζει καλοήθεις απεικονιστικούς χαρακτήρες (εστία αδένωσης;). Χωρίς αξιόλογα ευρήματα από το λοιπό έλεγχο. Συνιστάται τακτικός κλινικός και απεικονιστικός επανέλεγχος.