ΕΝΔΕΙΞΗ 
Διερεύνηση οζώδης σκίαση στο άνω έσω τεταρτημόριο του αριστερού μαστού σε μαστογραφία-υπερηχογραφήματος. Αρνητικό οικογενειακό ιστορικό. 

ΤΕΧΝΙΚΗ 
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ 
Λιποβριθείς μαστοί με ελάχιστα ινοαδενικά στοιχεία (ACR A). Μηδαμινή ενίσχυση του μαζικού υποστρώματος (minimal BPE). Στο άνω έσω τεταρτημόριο του αριστερού μαστού στον προβολικό άξονα της 10ης ώρας και 6,4 εκ.  οπισθοθηλαία παρατηρείται υποδόρια ωοειδής αλλοίωση μεγίστης διαμέτρου 8,5 χιλ. που έρχεται σε ευρεία επαφή με το δέρμα. Η αλλοίωση παρουσιάζει ενδιάμεση ένταση σήματος στις εικόνες ΤΙ προσανατολισμού και υψηλή ένταση σήματος στις εικόνες Τ2 προσανατολισμού χωρίς σκιαγραφική ενίσχυση. Στη διαφορική διάγνωση περιλαμβάνεται το ενδεχόμενο σμηγματογόνου κύστης. Χωρίς περιοχές παθολογικής ενίσχυσης με λοβιακό ή τμηματική κατανομή από τον έλεγχο των μαζικών χωρών. Συμμετρική απεικόνιση του πρόσθιου θωρακικού τοιχώματος. Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες. Παρεμπιπτόντως στις ανώτερες ληφθείσες τομές παρατηρείται ήπια ανομοιογένεια των από το θυρεοειδή αδένα. Συνιστάται υπερηχοτομογραφική συνεκτίμηση. 

ΣΥΜΠΕΡΑΣΜΑ 
BIRADS 2. Λιποβριθείς μαστοί χωρίς περιοχές παθολογικής ενίσχυσης με λοβιακή ή τμηματική κατανομή. Στον προβολικό άξονα της 10ης ώρας του αριστερού μαστού και σε επαφή με το δέρμα παρατηρείται υποδόρια αλλοίωση με διάμετρο 8,4 χιλ. που παρουσιάζει καλοήθεις απεικονιστικούς χαρακτήρες, στη διαφορική διάγνωση περιλαμβάνεται το ενδεχόμενο σμηγματογόνου κύστης. Συνιστάται συσχέτιση με υπερηχογράφημα μαστών, καθώς και τακτικό κλινικό και απεικονιστικό επανέλεγχο. 