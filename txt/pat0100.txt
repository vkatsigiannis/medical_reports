ΕΝΔΕΙΞΗ
• Διερεύνηση ευρήματος στον αριστερό μαστό από πρόσφατη μαστογραφία. Στο άνω ημιμόριο του αριστερού μαστού και άνωθεν της θηλής του δεξιού μαστού παρατηρούνται ανομοιογενούς υφής σκιάσεις.
• 5η ημέρα καταμήνιου κύκλου.
• Αρνητικό οικογενειακό ιστορικό.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες Τ1, Τ2, STIR προσανατολισμού.
• Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Λιποβριθείς μαστοί με ελάχιστα διάσπαρτα ινοαδενικά στοιχεία άμφω (ACR A–B).
• Παρατηρείται ήπια ενίσχυση του μαζικού παρεγχύματος (mild BPE).
• Στο άνω έσω ημιμόριο του αριστερού μαστού, πιθανώς αντίστοιχα με το μαστογραφικό εύρημα (δεν έχουν τεθεί στη διάθεσή μας τα φιλμ της εξέτασης), παρατηρείται περιοχή συρροής των ινοαδενικών στοιχείων με αιμοδυναμική καμπύλη τύπου I και περιορισμό στις εικόνες μοριακής διάχυσης (μέση τιμή ADC ~0,97 × 10^-3 mm²/sec). Συνιστάται ιστολογική ταυτοποίηση.
• Στον άξονα της 9ης ώρας του δεξιού μαστού και στον άξονα της 4ης ώρας του αριστερού μαστού παρατηρούνται αλλοιώσεις με χαρακτήρες ενδομαστικού λεμφαδένα.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Συμμετρική απεικόνιση του πρόσθιου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχείας διαμέτρου > 1 εκ.).

ΣΥΜΠΕΡΑΣΜΑ
BIRADS IVa. Στο άνω έσω ημιμόριο του αριστερού μαστού παρατηρείται περιοχή συρροής των ινοαδενικών στοιχείων με άτυπους απεικονιστικούς χαρακτήρες. Συνιστάται περαιτέρω διερεύνηση για ιστολογική ταυτοποίηση. Στον άξονα της 9ης ώρας του δεξιού μαστού και στον άξονα της 4ης ώρας του αριστερού μαστού παρατηρούνται αλλοιώσεις με χαρακτήρες ενδομαστικού λεμφαδένα. Επί αρνητικού συμπληρωματικού ελέγχου συνιστάται τακτικός κλινικός και απεικονιστικός επανέλεγχος.
