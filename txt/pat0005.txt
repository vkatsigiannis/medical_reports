ΕΝΔΕΙΞΗ
Προσυμπτωματικός έλεγχος. Ψηφιακή μαστογραφία (06/06/2025): Εντονότερη απεικόνιση των ινοαδενικών στοιχείων οπισθίως της θηλής του αριστερού μαστού, εμφανής στην πλάγια λήψη, αμετάβλητη συγκριτικά. Αναφερόμενη 13η ημέρα του καταμήνιου κύκλου. Θετικό οικογενειακό ιστορικό (μητέρα-Ca μαστού αμφοτεροπλεύρως). Προηγούμενη Μαγνητική Τομογραφία μαστών 04/07/2024 για σύγκριση.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Μαστοί με κατά τόπους έντονη αύξηση των ινοαδενικών στοιχείων (ACR B-C).
• Μέτρια ενίσχυση του μαστικού υποστρώματος (moderate BPE), με κατά τόπους οζώδη μορφολογία.
• Αρκετές περιοχές σχετικά ασαφών ορίων και αυξημένης σκιαγραφικής ενίσχυσης σε αμφότερους μαστούς, αιμοδυναμική καμπύλη τύπου I, χωρίς σαφή περιορισμό στις εικόνες μοριακής διάχυσης. Στη διαφορική διάγνωση: εστίες αδένωσης και ορμονικά ενεργός ινοαδενικός ιστός.
• Επανελέγχεται παθολογικό σήμα στις εικόνες μοριακής διάχυσης, ταινιοειδούς μορφολογίας, εκτεινόμενο από την 9η ώρα του άνω-έξω τεταρτημορίου του δεξιού μαστού έως οπισθοθηλαία, στον προσθιοπλάγιο άξονα της 9ης ώρας, με οζώμορφες κατά τόπους εστίες περιορισμού στις εικόνες διάχυσης-ADC, με μικρή αύξηση της έκτασης. Στην περιοχή αυτή δεν παρατηρείται παθολογική σκιαγραφική ενίσχυση. Συνιστάται εστιασμένο υπερηχοτομογράφημα προς περαιτέρω διερεύνηση (αιμορραγικά συγκρίματα ή περιεχόμενα υψηλής πρωτεϊνικής περιεκτικότητας, άλλη παθολογία;).
• Παρατηρούνται ολιγάριθμες κύστεις, διαμέτρου έως 8 χιλ., σε αμφοτέρους τους μαστούς, ιδίως στον δεξιό.
• Δεν παρατηρούνται περιοχές παθολογικής σκιαγραφικής ενίσχυσης με λοβιδιακή ή τμηματική κατανομή από τον λοιπό έλεγχο των μαστικών αδένων.
• Συμμετρική απεικόνιση του προσθίου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχέως διαμέτρου >1 εκ.).

ΣΥΜΠΕΡΑΣΜΑ
BIRADS III. Στον προσθιοπλάγιο άξονα της 9ης ώρας του δεξιού μαστού επανελέγχεται ταινιοειδούς μορφολογίας περιοχή υψηλής έντασης σήματος στις εικόνες μοριακής διάχυσης, με οζώμορφες κατά τόπους εστίες περιορισμού διάχυσης-ADC, χωρίς παθολογική σκιαγραφική ενίσχυση στην περιοχή, όπως ανωτέρω. Συνιστάται συμπληρωματικός έλεγχος με εστιασμένο υπερηχοτομογράφημα μαστών. Το αποτέλεσμα θα καθορίσει την περαιτέρω διαχείριση της εξεταζόμενης. Χωρίς ουσιώδη μεταβολή από τον έλεγχο του λοιπού μαστικού αδένα.
