ΕΝΔΕΙΞΗ
Από τη μαστογραφία παρατηρούνται λοβώδεις σκιάσεις στο κάτω έξω τεταρτημόριο ΔΕ καθώς και στο κέντρο και έξω ημιμόριο ΑΡ. Από το υπερηχογράφημα εύρημα BIRADS IVa στην 4η ώρα ΑΡ, εύρημα BIRADS IVa- IVb στην 12η-1η ώρα ΑΡ, εύρημα BIRADS IVb στην 8η ώρα ΔΕ. Πιθανή επιπλεγμένη κύστη στην 9η ώρα του ΔΕ μαστού και στην 3η ώρα του ΑΡ. Αρνητικό οικογενειακό ιστορικό. Διαθέτουμε προγενέστερη ΜΤ της 01/11/2024 για σύγκριση. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
* Μαστοί με αύξηση των ινοαδενικών στοιχείων (ACR B-C). 
* Στον προβολικό άξονα της 12ης 1ης ώρας του αριστερού μαστού επανελέγχεται λοβωτή αλλοίωση διαμέτρου 13 χιλ., ουσιωδώς αμετάβλητη, που παρουσιάζει αιμοδυναμική καμπύλη τύπου 1 και συνηγορεί περισσότερο υπέρ μερικώς αποτιτανωμένου ινοαδενώματος. 
* Στην 1η ώρα του αριστερού μαστού επανελέγχονται δύο ωοειδείς αλλοιώσεις με σαφή όρια διαμέτρου 6 και 11 χιλ. με απεικονιστικούς χαρακτήρες περισσότερο συμβατούς με ενδομαστικούς λεμφαδένες. 
* Στην 4η και την 11η ώρα του δεξιού μαστού επανελέγχονται αλλοιώσεις περισσότερο συμβατές με ενδομαστικούς λεμφαδένες. 
* Επανελέγχεται η παρουσία πολλαπλών στικτών σκιαγραφούμενων οζωδών εστιών διαμέτρου ολίγων χιλιοστών (μέσης διαμέτρου 3 χιλ.), με άτυπες αιμοδυναμικές καμπύλες, χωρίς μεταβολές. 
* Η αναφερόμενη από υπερηχοτομογράφημα αλλοίωση με ύποπτους απεικονιστικούς χαρακτήρες στην 8η ώρα του δεξιού μαστού δεν απεικονίζεται στην παρούσα εξέταση και δεν παρατηρείται περιοχή παθολογικής σκιαγραφικής ενίσχυσης στην εν λόγω περιοχή. 
* Στην 6η ώρα του δεξιού μαστού και 5 εκ. οπισθοθηλαία παρατηρούνται οζόμορφες εστίες διαμέτρου ολίγων χιλιοστών με υψηλή ένταση σήματος στις εικόνες Τ2 προσανατολισμού και καταστολής του λίπους που παρουσιάζουν ήπια ενίσχυση, με βαθμό περιορισμού της μοριακής διάχυσης στο εσωτερικό τους. 
* Συνιστάται συσχέτιση με τα υπερηχογραφικά ευρήματα για το ενδεχόμενο να οφείλονται σε ενδοπορικά θηλώματα, χωρίς ωστόσο να δύναται να αποκλειστεί το ενδεχόμενο επιπλεγμένων κυστικών αλλοιώσεων. 
* Επί παρουσίας συμπαγών ενδοπορικών αλλοιώσεων συνιστάται περαιτέρω διερεύνηση για την ιστολογική ταυτοποίηση τους.
* Απεικονίζονται ολιγάριθμες χιλιοστομετρικές κυστικές εστίες σε αμφότερους τους μαστούς. 
* Συμμετρική απεικόνιση του πρόσθιου θωρακικού τοιχώματος. 
* Δεν παρατηρούνται παθολογικά διογκωμένοι μασχαλιαίοι λεμφαδένες. 

ΣΥΜΠΕΡΑΣΜΑ
BIRADS III/IVa.  Στην 6η ώρα του δεξιού μαστού και 5 εκ. οπισθοθηλαία παρατηρούνται οζόμορφες εστίες διαμέτρου ολίγων χιλιοστών με άτυπους απεικονιστικός χαρακτήρες όπως περιγράφεται ανωτέρω. Συνιστάται συσχέτιση με τα υπερηχογραφικά ευρήματα για το ενδεχόμενο να οφείλονται σε ενδοπορικά θηλώματα. Επί παρουσίας συμπαγών ενδοπορικών αλλοιώσεων συνιστάται περαιτέρω διερεύνηση για την ιστολογική ταυτοποίηση τους. Χωρίς ουσιώδεις μεταβολές συγκριτικά με την προγενέστερη ΜΤ μαστών της 01/11/2024. 