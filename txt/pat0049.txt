ΕΝΔΕΙΞΗ
• Αριστερή μαστεκτομή και αποκατάσταση λόγω Ca μαστού (2013) και ορμονοθεραπεία.
• Τοποθέτηση προθέματος στο δεξιό μαστό (2015).
• Θετικό οικογενειακό ιστορικό (μητέρα και αδελφή μητέρας).

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και
ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Ιστορικό μαστεκτομής αριστερά με τοποθέτηση προθέματος εμπροσθίως του μείζονος θωρακικού μυός, χωρίς σημεία ρήξης και χωρίς ακτινολογικά σημεία τοπικής υποτροπής της νόσου.
• Μετεγχειρητικές αλλοιώσεις και εικόνα προθέματος δεξιά με τοποθέτηση όπισθεν του μείζονος θωρακικού μυός, χωρίς σημεία ρήξης.
• Πυκνός δεξιός μαστός με μέτρια παρουσία του ινώδους και του αδενικού στοιχείου (ACR C).
• Παρατηρείται ελάχιστη ενίσχυση του μαζικού παρεγχύματος (minimal BPE).
• Στον προβολικό άξονα της 9ης–10ης ώρας του δεξιού μαστού και 3 εκ. οπισθοθηλαία παρατηρείται ωοειδής αλλοίωση με σαφή όρια μέγιστης διαμέτρου 7,4 χιλ. Η αλλοίωση παρουσιάζει ομοιογενή σκιαγραφική ενίσχυση με αιμοδυναμική καμπύλη τύπου II ενώ σε ορισμένες θέσεις δίνει την εντύπωση καθυστερημένης έκπλυσης του ενδοφλέβιου σκιαγραφικού. Επίσης δεν παρατηρείται περιορισμός στις εικόνες μοριακής διάχυσης (μέση τιμή = 1,6 x 10^-3 mm²/sec).
• Έτερη παρόμοια αλλοίωση απεικονίζεται στην 5η ώρα του ιδίου μαστού διαμέτρου 4,7 χιλ.
• Στη διαφορική διάγνωση περιλαμβάνονται τα ενδεχόμενα ενδομαστικών λεμφαδένων και άτυπων ινοαδενωμάτων.
• Συμμετρική απεικόνιση του πρόσθιου θωρακικού τοιχώματος.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχείας διαμέτρου > 1 εκ.).
• Στο δεξιό μαστό ελέγχονται ολιγάριθμες μικρές κύστεις.

ΣΥΜΠΕΡΑΣΜΑ
BIRADS III. Μετεγχειρητικές αλλοιώσεις άμφω με αριστερή μαστεκτομή και τοποθέτηση προθεμάτων όπως περιγράφεται ανωτέρω. Στην 9η–10η ώρα του δεξιού μαστού καθώς και στην 5η ώρα παρατηρούνται δύο οζώδεις αλλοιώσεις διαμέτρου 7,4 και 4,7 χιλ. με καλοήθεις μορφολογικούς χαρακτήρες. Στη διαφορική διάγνωση περιλαμβάνονται οι ενδομαστικοί λεμφαδένες και άτυπα ινοαδενώματα. Λόγω της άτυπης αιμοδυναμικής συμπεριφοράς συνιστάται συγκριτικός επανέλεγχος με υπερηχογράφημα.
