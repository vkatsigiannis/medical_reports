ΕΝΔΕΙΞΗ
Νέες στικτές ποικιλόμορφες αποτιτανώσεις στο άνω έξω τεταρτημόριο του δεξιού μαστού (BIRADS 4). Από το υπερηχογράφημα ελέγχεται στην 9η ώρα ΔΕ μαστού πιθανή επιπλεγμένη κύστη δδ ινοαδενώμα. Θετικό οικογενειακό ιστορικό Ca μαστού (θεία από την πατρική πλευρά).

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
* Πυκνοί μαστοί με μέτρια αύξηση των ινοαδενικών στοιχείων (ACR C).
* Παρατηρείται ήπια ενίσχυση του μαζικού υποστρώματος (mild BPE).
* Στον άξονα της 10ης ώρας του δεξιού μαστού ελέγχεται εστία διαμέτρου 4 χιλ., με χαρακτήρες ενδομαστικού λεμφαδένα.
* Στο κέντρο του ίδιου μαστού παρατηρείται κύστη διαμέτρου 1,5 εκ. με λοβωτή παρυφή.
* Σε αντιστοιχία με το μαστογραφικό εύρημα στο άνω έξω τεταρτημόριο του δεξιού μαστού στην 10η ώρα και 7,2 εκ. οπισθοθηλαία παρατηρείται τμηματική περιοχή μη μαζόμορφης ενίσχυσης διαμέτρου 12 χιλ..
* με αιμοδυναμική καμπύλη τύπου Ι, χωρίς περιορισμό στις εικόνες μοριακής διάχυσης.
* Λόγω του εστιακού χαρακτήρα του ευρήματος και επειδή φαίνεται να αντιστοιχεί σε νέες μικροαποτιτανώσεις στο μαστογραφικό έλεγχο συνιστάται περαιτέρω διερεύνηση για την ιστολογική ταυτοποίηση του (BIRADS IVa).
* Η διαφορική διάγνωση περιλαμβάνει υπολειμματικά ινοκυστικά στοιχεία και εστίες αδένωσης, χωρίς να δύναται να αποκλεισθεί το ενδεχόμενο αρχόμενης ενδοπορικής βλάβης.
* Δεν παρατηρούνται έτερες περιοχές παθολογικής ενίσχυσης με λοβιακή ή τμηματική κατανομή.
* Συμμετρική ελέγχεται η απεικόνιση του πρόσθιου θωρακικού τοιχώματος.
* Δεν παρατηρούνται παθολογικά διογκωμένοι μασχαλιαίοι λεμφαδένες άμφω (βραχείας διαμέτρου > 1 εκ.).

ΣΥΜΠΕΡΑΣΜΑ
BIRADS IVa. Σε αντιστοιχία με το μαστογραφικό εύρημα στο άνω έξω τεταρτημόριο του δεξιού μαστού στην 10η ώρα και 7,2 εκ. οπισθοθηλαία παρατηρείται τμηματική περιοχή μη μαζόμορφης ενίσχυσης διαμέτρου 12 χιλ. με καλοήθεις απεικονιστικούς χαρακτήρες. Λόγω του εστιακού χαρακτήρα του ευρήματος και επειδή φαίνεται να αντιστοιχεί σε νέες μικροαποτιτανώσεις στο μαστογραφικό έλεγχο συνιστάται περαιτέρω διερεύνηση για την ιστολογική ταυτοποίηση του ευρήματος, όπως λεπτομερέστερα περιγράφεται ανωτέρω. Χωρίς αξιόλογα ευρήματα από το λοιπό έλεγχο, πλήν παρουσίας κύστεων και ενδομαστικών λεμφαδένων.