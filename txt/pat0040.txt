ΕΝΔΕΙΞΗ
• Αφαίρεση ινοαδενωμάτων αριστερού μαστού. Διερεύνηση νέων ευρημάτων (ινοαδενώματα;) από υπερηχογράφημα. Αρνητικό οικογενειακό ιστορικό.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με αύξηση των ινοαδενικών στοιχείων (ACR C).
• Ήπια ενίσχυση του μαζικού υποστρώματος (mild BPE).
• Στην 3η ώρα του αριστερού μαστού, στη θέση του αναφερόμενου νέου υπερηχοτομογραφικού ευρήματος και 6 εκ. οπισθοθηλαία, παρατηρείται ωοειδής αλλοίωση με σαφή όρια διαμέτρου 11 χιλ. Η αλλοίωση παρουσιάζει άτυπους αιμοδυναμικούς χαρακτήρες (αιμοδυναμική καμπύλη τύπου II και σε ορισμένες θέσεις τύπου III) χωρίς ωστόσο να παρατηρείται περιορισμός στις εικόνες μοριακής διάχυσης (μέση τιμή = 1,6 x 10^-3 mm²/sec). Στη διαφορική διάγνωση περιλαμβάνεται άτυπο ινοαδένωμα, αλλοίωση τύπου σκληρυντικού αδενώματος, ενώ το ενδεχόμενο να οφείλεται σε άλλη παθολογία θεωρείται απομακρυσμένο.
• Στην 5η ώρα του αριστερού μαστού και στην εν τω βάθει μοίρα του παρατηρείται οζόμορφη αλλοίωση μεγίστης διαμέτρου 10 χιλ. που παρουσιάζει σκιαγραφική ενίσχυση με αιμοδυναμική καμπύλη τύπου I, χωρίς περιορισμό στις εικόνες μοριακής διάχυσης (μέση τιμή = 1,81 x 10^-3 mm²/sec). Το εύρημα συνηγορεί υπέρ ινοαδενώματος.

• Συμμετρική απεικόνιση του προσθίου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχείας διαμέτρου > 1 εκ.).

ΣΥΜΠΕΡΑΣΜΑ
BIRADS IVa. Στην 3η ώρα του αριστερού μαστού, στη θέση του αναφερόμενου νέου υπερηχοτομογραφικού ευρήματος παρατηρείται ωοειδής αλλοίωση με σαφή όρια διαμέτρου 11 χιλ. Η αλλοίωση παρουσιάζει άτυπους απεικονιστικούς χαρακτήρες όπως λεπτομερέστερα περιγράφεται ανωτέρω. Στη διαφορική διάγνωση περιλαμβάνεται άτυπο ινοαδένωμα, φυλλοειδούς τύπου αλλοίωση, ενώ το ενδεχόμενο να οφείλεται σε άλλη παθολογία θεωρείται απομακρυσμένο. Συνιστάται περαιτέρω έλεγχος με βιοψία για την ιστολογική ταυτοποίηση της αλλοίωσης. Από το λοιπό έλεγχο παρατηρούνται πολλαπλές συμπαγείς αλλοιώσεις με καλοήθεις απεικονιστικούς χαρακτήρες άμφω, ευρήματα που συνηγορούν υπέρ ινοαδενωμάτων. Επίσης παρατηρούνται πολλαπλές κύστεις και στους δύο μαστούς. Δεν παρατηρούνται περιοχές σκιαγραφικής ενίσχυσης με λοβιακή ή τμηματική κατανομή από τον έλεγχο των μαζικών χώρων.
