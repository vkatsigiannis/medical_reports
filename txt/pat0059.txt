ΕΝΔΕΙΞΗ
Σκίαση με νέες συρρέουσες αποτιτανώσεις στο κάτω-έσω ημιμόριο του ΑΡ μαστού (BIRADS 5). Αρνητικό οικογενειακό ιστορικό.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, Τ2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
* Μαστοί με μέτρια παρουσία του ινώδους και του αδενικού στοιχείου άμφω (ACR B-C).
* Στον προβολικό άξονα της 6ης και 7ης ώρας του αριστερού μαστού και 2,7 εκ οπισθοθηλαία παρατηρείται εκτεταμένη τμηματική περιοχή μη μαζόμορφης παθολογικής ενίσχυσης διαστάσεων  εκ. που παρουσιάζει ασαφή όρια και ακτινωτές προσεκβολές με συνοδό περιεστιακό οίδημα.
* Παρουσιάζει παθολογική αιμάτωση με αιμοδυναμική καμπύλη τύπου ΙΙ και σε ορισμένες θέσεις τύπου ΙΙΙ καθώς και περιορισμό στις εικόνες μοριακής διάχυσης (μέση τιμή ).
* Η εν λόγω περιοχή φαίνεται ότι αντιστοιχεί στη περιοχή μικροαποτιτανώσεων από το μαστογραφικό έλεγχο.
* Το σύνολο των ευρημάτων συνηγορούν υπέρ μιτωτικής εξεργασίας πιθανότατα ενδοπορικού τύπου (BIRADS 5).
* Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή από το λοιπό έλεγχο.
* Συμμετρική απεικόνιση του πρόσθιου θωρακικού τοιχώματος.
* Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες.
* Σημειούται ωστόσο η παρουσία μικρών και οριακού μεγέθους μασχαλιαίων λεμφαδένων αριστερά.
* Συνιστάται U/S συνεκτίμηση.

ΣΥΜΠΕΡΑΣΜΑ
BIRADS 5. Στον άξονα της 6ης-7ης ώρας του αριστερού μαστού και 2,7 εκ. οπισθοθηλαία στην περιοχή των απεικονιζόμενων μικροαποτιτανώσεων από μαστογραφικό έλεγχο, παρατηρείται εκτεταμένη περιοχή παθολογικής μη μαζόμορφης ενίσχυσης διαστάσεων 5 Χ 1,8 εκ. με ύποπτους μορφολογικούς και αιμοδυναμικούς χαρακτήρες, όπως λεπτομερέστερα περιγράφεται ανωτέρω. Το εύρημα συνηγορεί υπέρ μιτωτικής αλλοίωσης πιθανότατα με εκτεταμένο ενδοπορικό στοιχείο. Συνιστάται συσχέτιση με τα αποτελέσματα βιοπτικού ελέγχου το οποίο θα καθορίσει την περαιτέρω αντιμετώπιση της ασθενούς. Σημειούται η παρουσία μικρών και οριακού μεγέθους μασχαλιαίων λεμφαδένων αριστερά. Συνιστάται U/S συνεκτίμηση. Χωρίς αξιόλογα ευρήματα από τον έλεγχο του δεξιού μαστού.
