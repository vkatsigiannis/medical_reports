ΕΝΔΕΙΞΗ
Αμφοτερόπλευρη μαστεκτομή το 2008 για λοβιακό Ca. Θετικό οικογενειακό ιστορικό (Ca μαστού θεία-αδελφή μητέρας). Απεικονιστική παρακολούθηση. Έχουμε στη διάθεσή μας προηγούμενη Μαγνητική Τομογραφία μαστών από 20/05/2022 για σύγκριση.

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Εικόνα αμφοτερόπλευρης μαστεκτομής με τοποθέτηση προσθεμάτων οπισθίως των μείζονων θωρακικών μυών, χωρίς σημεία ενδοκάψιου ή εξωκάψιου διαχωρισμού ή άλλων επιπλοκών αυτών.
• Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή από τον έλεγχο των μαστικών χώρων ούτε περιορισμού της μοριακής διάχυσης.
• Αμετάβλητη η απεικόνιση του προσθίου θωρακικού τοιχώματος.
• Δεν παρατηρούνται παθολογικά διογκωμένοι μασχαλιαίοι λεμφαδένες (βραχέως διαμέτρου μεγαλύτερης του 1 εκ.).
• Παρεμπιπτόντα ευρήματα: Πιο εμφανής στη σημερινή εξέταση καθίσταται εστία υψηλής εντάσεως σήματος Τ2 στην υποδιαφραγματική επιφάνεια του απεικονιζόμενου ηπατικού παρεγχύματος, διαμέτρου 6,5 χιλ., χωρίς σαφή σκιαγραφική ενίσχυση ή περιορισμό διάχυσης (μικρή κύστη;). Συνιστάται συμπληρωματικός υπερηχοτομογραφικός έλεγχος.
• Επανελέγχεται συνοδώς αμετάβλητη μικρή οστική αλλοίωση στο πρόσθιο τόξο ανώτερης-μέσης αριστερής θωρακικής πλευράς, χαμηλής έντασης σήματος Τ1 με ήπια σκιαγραφική ενίσχυση (θέση τομής series 5,1 slice 10/50), χωρίς περιορισμό στις εικόνες μοριακής διάχυσης (αιμαγγείωμα; ινώδης δυσπλασία; άλλη καλοήθους αιτιολογίας παθολογία).
• Αυξημένες διαστάσεις καρδιακών κοιλοτήτων.

ΣΥΜΠΕΡΑΣΜΑ
BIRADS II. Εικόνα αμφοτερόπλευρης μαστεκτομής με τοποθέτηση προσθεμάτων οπισθίως των θωρακικών μυών, χωρίς σημεία ρήξης. Δεν παρατηρούνται περιοχές παθολογικής σκιαγραφικής ενίσχυσης με λοβιακή ή τμηματική κατανομή από τον έλεγχο των μαστικών χώρων ούτε περιορισμού της μοριακής διάχυσης. Συνιστάται τακτικός κλινικός και απεικονιστικός επανέλεγχος.
