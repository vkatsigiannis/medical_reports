ΕΝΔΕΙΞΗ
• Ψηλαφητό εύρημα δεξιού μαστού. Ιστορικό οξείας λεμφοβλαστικής λευχαιμίας (11/23), υπό ΧΜΘ-θεραπεία συντήρησης. Από υπερηχοτομογραφικό έλεγχο βρέθηκε η παρουσία αμφοτερόπλευρου μαζικού αδένα, πλέον έκδηλου δεξιά. Στο πρώτο υπερηχογράφημα αναφέρεται περιοχή με ασαφή όρια στη 10η ώρα του δεξιού μαστού. Αρνητικό οικογενειακό ιστορικό για Ca μαστού.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Εικόνα γυναικομαστίας, με παρουσία μαζικού αδένα διαστάσεων 4,2 εκ. x 2,9 εκ. x 4,6 εκ. στην οπισθοθηλαία περιοχή δεξιά και 2,2 εκ. x 1,6 εκ. x 3,5 εκ. αριστερά.
• Στη 2η–3η ώρα του αριστερού μαστού και 2,3 εκ. οπισθοθηλαία, παρατηρείται περιοχή με μαζομορφής αυξημένη ενίσχυση, διαστάσεων 8,6 χιλ. x 5,5 χιλ., με αιμοδυναμική καμπύλη τύπου I, χωρίς περιορισμό της μοριακής διάχυσης, με αντίστοιχα ελαττωμένο σήμα στις εικόνες καταστολής του λίπους T2 προσανατολισμού.
• Έτερη περιοχή αυξημένης ενίσχυσης, με αιμοδυναμική καμπύλη τύπου I, διαμέτρου 9 χιλ., παρατηρείται στη 4η ώρα του δεξιού μαστού.
• Υπόλοιπο παρεγχυματικό υπόστρωμα και στις δύο μαστογραφικές περιοχές με παρουσία αυξημένης ενίσχυσης, με αιμοδυναμική καμπύλη τύπου I, χωρίς περιορισμό της μοριακής διάχυσης.

• Στη διαφορική διάγνωση περιλαμβάνονται τα ενδεχόμενα γυναικομαστίας (πιθανώς σχετιζόμενης με ορμονική διαταραχή ή φαρμακευτικής αιτιολογίας) και, πιο απομακρυσμένα, το ενδεχόμενο να σχετίζεται με τη γνωστή νόσο του ασθενούς ή να αποτελεί δευτερογενή εκδήλωση ορμονικής ή υποφυσιακής αιτιολογίας γυναικομαστίας.
• Προς περαιτέρω διερεύνηση συνιστάται κλινικοεργαστηριακή συνεκτίμηση των ευρημάτων (συμπληρωματικός ορμονολογικός έλεγχος και συσχέτιση με PET CT) και, επί ενδείξεων, συμπληρωματικός διαγνωστικός/βιοπτικός έλεγχος για την ιστολογική ταυτοποίηση των ευρημάτων.
• Χωρίς παρουσία παθολογικά διογκωμένων μασχαλιαίων λεμφαδένων άμφω.
• Συμμετρική απεικόνιση του πρόσθιου θωρακικού τοιχώματος.

ΣΥΜΠΕΡΑΣΜΑ: BIRADS 4A. Εικόνα ασύμμετρης γυναικομαστίας, πλέον έκδηλη δεξιά. Λόγω του εστιακού χαρακτήρα των περιοχών αυξημένης ενίσχυσης αμφοτερόπλευρα, συνιστάται συσχέτιση με τα κλινικά και εργαστηριακά δεδομένα (ορμονολογικός έλεγχος, συσχέτιση με PET CT) και, επί ενδείξεων, διενέργεια υπερηχογραφικά καθοδηγούμενης βιοψίας για ιστολογική ταυτοποίηση.
