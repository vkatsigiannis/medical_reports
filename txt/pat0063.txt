ΕΝΔΕΙΞΗ
Ψηλαφητή υποηχωγενής μικρολοβωτή αλλοίωση (BIRADS 4b) στην 4η ώρα ΑΡ μαστού. Αρνητικό οικογενειακό ιστορικό. 

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης. 

ΕΥΡΗΜΑΤΑ
* Πυκνοί μαστοί με έντονη παρουσία του ινώδους και του αδενικού στοιχείου άμφω (ACR D). 
* Παρατηρείται ήπια ενίσχυση του μαζικού παρεγχύματος (mild BPE). 
* Στην 12η ώρα του αριστερού μαστού ελέγχεται ωοειδής αλλοίωση με σαφή όρια διαμέτρου 8 χιλ. χωρίς περιορισμό της μοριακής διάχυσης, με αιμοδυναμική καμπύλη τύπου ΙΙ, πιθανό ινοαδένωμα. 
* Στον άξονα της 6ης ώρας του ίδιου μαστού παρατηρείται αλλοίωση διαμέτρου 4 χιλ. που παρουσιάζει περιφερική ενίσχυση, δίδει την εντύπωση λιπώδους κέντρου (ενδομαστικός λεμφαδένα;). 
* Στην 4η ώρα του ίδιου μαστού παρατηρείται κυστική μικρολοβωτή αλλοίωση διαμέτρου 8 χιλ. με διαφραγμάτια. 
* Παρατηρούνται αρκετές έτερες κύστεις σε αμφότερους τους μαστούς. 
* Στην 9η ώρα του αριστερού μαστού παρατηρείται λοβωτή αλλοίωση διαμέτρου 11 χιλ. που παρουσιάζει αιμοδυναμική καμπύλη τύπου Ι, χωρίς περιορισμό στις εικόνες μοριακής διάχυσης (μέση τιμή=1,6 Χ 10³ mm³/s). 
* Παρόμοια αλλοίωση διαμέτρου 9 χιλ. παρατηρείται στην 4η-5η ώρα του ίδιου μαστού υποδορίως. 
* Η διαφορική διάγνωση περιλαμβάνει θηλώματα, άτυπα ινοαδενώματα, σύνθετα κυστικά συμπλέγματα και εστίες αδένωσης, ενώ το ενδεχόμενο να οφείλονται σε άλλη παθολογία θεωρείται απομακρυσμένο. 
* Στην 3η ώρα του δεξιού μαστού και στην εν τω βάθει μοίρα του παρατηρείται ωοειδής λοβωτή αλλοίωση προσθιοπισθίας διαμέτρου 9 χιλ. που παρουσιάζει περιφερική ενίσχυση, χωρίς περιορισμό στις εικόνες μοριακής διάχυσης (μέση τιμή =1,3 Χ 10⁻³ mm²/s). 
* Λόγω της άτυπης μορφολογίας των ευρημάτων χαρακτηρίζονται ως αλλοιώσεις BIRADS IVa και χρήζουν περαιτέρω διερεύνησης για την ιστολογική ταυτοποίηση τους (ενδοπορικής αιτιολογίας βλάβες). 
* Στικτές οζόμορφες εστίες ενίσχυσης, χωρίς ειδικούς χαρακτήρες, διαμέτρου 3-5 χιλ. διάσπαρτα και στους δύο μαστούς. 
* Συμμετρική απεικόνιση του πρόσθιου θωρακικού τοιχώματος. 
* Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες. 

ΣΥΜΠΕΡΑΣΜΑ
BIRADS IVa. Ελέγχονται αρκετές περιοχές μη μαζόμορφης ενίσχυσης σε αμφότερους τους μαστούς. Στον αριστερό μαστό ελέγχονται δύο αλλοιώσεις, μία στην 9η και δεύτερη στην 4η-5η ώρα καθώς και αλλοίωση στην 3η ώρα του δεξιού μαστού με άτυπους μορφολογικούς χαρακτήρες. Συνιστάται περαιτέρω διερεύνηση για την ιστολογική ταυτοποίηση τους, όπως λεπτομερέστερα περιγράφεται ανωτέρω. Παρατηρούνται κύστεις σε αμφότερους τους μαστούς. 