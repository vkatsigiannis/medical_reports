ΕΝΔΕΙΞΗ
Εύρημα BIRADS IVC στο άνω έξω τεταρτημόριο του αριστερού μαστού. Θετικό οικογενειακό ιστορικό (αδελφή σε ηλικία 40 ετών).

ΤΕΧΝΙΚΗ
Η εξέταση έγινε σε εγκάρσιο επίπεδο σε ακολουθίες Τ1, T2, STIR προσανατολισμού. Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
Πυκνοί μαστοί με έντονη παρουσία του ινώδους και του αδενικού στοιχείου άμφω (ACR D). Παρατηρείται ήπια ενίσχυση του μαζικού παρεγχύματος (mild BPE). Στον άξονα της 9ης-10ης ώρας του αριστερού μαστού και στην εν τω βάθει μοίρα του έμπροσθεν της περιτονίας του μείζονος θωρακικού μυός, στην περιοχή του αναφερόμενου μαστογραφικού ευρήματος παρατηρείται τμηματική περιοχή μη μαζόμορφης ενίσχυσης διαστάσεων  εκ.. Η εν λόγω περιοχή εμφανίζει αιμοδυναμικές καμπύλες τύπου Ι και τύπου ΙΙ και δεν παρουσιάζει περιορισμό στις εικόνες μοριακής διάχυσης (μέση τιμή ). Σε συνδυασμό με τα μαστογραφικά ευρήματα η περιοχή εγείρει την υπόνοια ενδοπορικού τύπου βλάβης και χρήζει περαιτέρω διερεύνησης για την ιστολογική ταυτοποίηση της (BIRADS IVb). Παρατηρούνται διάσπαρτες περιοχές ενίσχυσης κυρίως στο έξω ημιμόριο του δεξιού μαστού με αιμοδυναμικές καμπύλες τύπου (ορμονικής αιτιολογίας ενίσχυση; ενεργός ινοαδενικός ιστός; εστίες αδένωσης;). Παρατηρούνται ολιγάριθμες διάσπαρτες κύστεις άμφω, ορισμένες εκ των οποίων ελέγχονται επιπλεγμένες. Συμμετρική απεικόνιση του πρόσθιου θωρακικού τοιχώματος. Δεν παρατηρούνται παθολογικά διογκωμένοι (βραχείας διαμέτρου μεγαλύτερης του 1 εκ.) μασχαλιαίοι λεμφαδένες.

ΣΥΜΠΕΡΑΣΜΑ
BIRADS IVb. Στον άξονα της 9ης-10ης ώρας του αριστερού μαστού και στην εν τω βάθει μοίρα του, στην περιοχή του αναφερόμενου μαστογραφικού ευρήματος (συρρέουσες μικροαποτιτανώσεις) παρατηρείται τμηματική περιοχή μη μαζόμορφης ενίσχυσης διαστάσεων 2,1 Χ 1,2 εκ.. Λόγω του εστιακού χαρακτήρα της ενίσχυσης και σε συνδυασμό με τα μαστογραφικά ευρήματα συνιστάται περαιτέρω διερεύνηση για την ιστολογική ταυτοποίηση της περιοχής, το αποτέλεσμα της οποίας θα κρίνει την περαιτέρω αντιμετώπιση της εξεταζόμενης.