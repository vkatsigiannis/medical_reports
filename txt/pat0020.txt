ΕΝΔΕΙΞΗ
• Ινωαδένωμα δεξιού μαστού υπό παρακολούθηση. Συνέχεια ελέγχου.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες T1, T2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Μαστοί λιπώδεις (ACR A).
• Μηδαμινή ενίσχυση του μαζικού υποστρώματος (minimal BPE).
• Παρατηρούνται ορισμένες κυστικές αλλοιώσεις σε αμφότερους τους μαζικούς αδένες, η μεγαλύτερη διαμέτρου 6,5 χιλ. στην 6η ώρα του αριστερού μαστού.
• Στην 7η ώρα του δεξιού μαστού και 5,9 εκ. οπισθοθηλαία παρατηρείται ωοειδής αλλοίωση σαφών ορίων, διαστάσεων 1,8 εκ. x 0,9 εκ., με χαμηλό σήμα στις εικόνες T1 και T2 προσανατολισμού, χωρίς σκιαγραφική ενίσχυση, ευρήματα που συνηγορούν υπέρ σκληρυντικού ινοαδενώματος.
• Στον άξονα της 6ης ώρας του αριστερού μαστού και 4,5 εκ. οπισθοθηλαία, παρατηρείται ταινιοειδούς μορφολογίας αυξημένη μη μαζόμορφη ενίσχυση προσθιοπίσθιας διαμέτρου 7 χιλ., με αιμοδυναμική καμπύλη τύπου I. Λόγω του εστιακού χαρακτήρα του ευρήματος και προς αποκλεισμό ενδοπορικού τύπου βλάβης (θηλώμα;), συνιστάται συσχέτιση με εστιασμένο υπερηχογράφημα.
• Δεν παρατηρείται περιοχή παθολογικής σκιαγραφικής ενίσχυσης λοβιακού ή τμηματικού τύπου από τον έλεγχο αμφοτέρων των μαστών.
• Δεν παρατηρούνται παθολογικά διογκωμένοι μασχαλιαίοι λεμφαδένες.
• Παρατηρείται εικόνα λιπώματος εντός στερνικού μυός αριστερά, διαμέτρου 1,5 εκ.

ΣΥΜΠΕΡΑΣΜΑ: BIRADS II. Στην 7η ώρα του δεξιού μαστού και 5,9 εκ. οπισθοθηλαία παρατηρείται αλλοίωση, με απεικονιστικά χαρακτηριστικά που συνηγορούν υπέρ σκληρυντικού ινοαδενώματος. Στον άξονα της 6ης ώρας του αριστερού μαστού παρατηρείται ταινιοειδούς μορφολογίας μη μαζόμορφη ενίσχυση προσθιοπίσθιας διαμέτρου 7 χιλ. Λόγω του εστιακού χαρακτήρα του ευρήματος και προς αποκλεισμό ενδοπορικού τύπου βλάβης (θηλώμα;) συνιστάται συσχέτιση με εστιασμένο υπερηχογράφημα. Εικόνα λιπώματος εντός στερνικού μυός αριστερά. Χωρίς αξιόλογα ευρήματα από το λοιπό έλεγχο.
