ΕΝΔΕΙΞΗ
• Ογκεκτομή δεξιού μαστού το 2019 – αρνητική για κακοήθεια. Σε υπερηχογράφημα 5/21 εύρημα περιοχής διαταραχής της αρχιτεκτονικής στην 9η ώρα σύστοιχα (ακτινωτή ουλή – σύνθετη σκληρυντική αλλοίωση). Έχουμε στη διάθεσή μας προηγούμενη μαγνητική από 08/07/2022 για σύγκριση. Αρνητικό οικογενειακό ιστορικό.

ΤΕΧΝΙΚΗ
• Η εξέταση έγινε σε εγκάρσιο επίπεδο σε ακολουθίες Τ1, Τ2, STIR προσανατολισμού.
Ο έλεγχος συμπληρώθηκε μετά την ενδοφλέβια χορήγηση παραμαγνητικής ουσίας και ελήφθησαν εικόνες ψηφιακής αφαίρεσης.

ΕΥΡΗΜΑΤΑ
• Πυκνοί μαστοί με αξιόλογη αύξηση του ινώδους και του αδενικού στοιχείου καθώς επίσης και μικροκύστεις κυρίως δεξιά ως επί ινοκυστικών αλλαγών (ACR C).
• Στο άνω έξω τεταρτημόριο του δεξιού μαστού στον προβολικό άξονα 9ης–10ης ώρας παρατηρείται γραμμοειδής εστία απώλειας του μαζικού σήματος που αποδίδεται σε artefact του μεταλλικού marker βιοψίας που τοποθετήθηκε το 2024.
• Στο άνω έξω τεταρτημόριο του δεξιού μαστού, στην περιοχή των προηγηθέντων χειρισμών core βιοψίας και τοποθέτησης του marker, παρατηρούνται τουλάχιστον τρεις μη μαζόμορφες περιοχές αυξημένης ενίσχυσης με μέτρια πρώιμη ενίσχυση και μικρού βαθμού έκπλυση του ενδοφλέβιου σκιαγραφικού μετά τα 3 και 4 λεπτά. Η μεγαλύτερη περιοχή έχει διάμετρο 8 χιλ. και εντοπίζεται άνωθεν του marker βιοψίας, 5,5 εκ. οπισθοθηλαία και 4,1 εκ. από την επιφάνεια του μαστού. Δύο έτερες μικρότερες περιοχές διαμέτρου 3 και 5 χιλ. απεικονίζονται αμέσως κάτωθεν του marker. Οι εν λόγω περιοχές παρουσιάζουν οριακές τιμές στις εικόνες μοριακής διάχυσης (1–1,2 × 10⁻³ mm²/sec) και εμφανίζουν εστιακά εντονότερη ενίσχυση σε σύγκριση με τον προηγούμενο έλεγχο από 08/07/2022.
• Παρατηρείται στικτή αμφοτερόπλευρη ενίσχυση του μαζικού υποστρώματος (moderate BPE), πλέον έκδηλη στο άνω και έξω τμήμα του δεξιού μαστού, χωρίς αξιόλογη μεταβολή σε σύγκριση με την προηγούμενη εξέταση και με αιμοδυναμικές καμπύλες κατά κύριο λόγο τύπου I. Στη διαφορική διάγνωση περιλαμβάνονται τα ενδεχόμενα ενεργού αδενικού ιστού και εστιών αδένωσης.
• Δεν παρατηρούνται περιοχές παθολογικής ενίσχυσης με λοβιακή ή τμηματική κατανομή από τον λοιπό έλεγχο των μαζικών χώρων.
• Ήπια πορεκτασία άμφω.
• Συμμετρική απεικόνιση του πρόσθιου θωρακικού τοιχώματος.
• Μικροί μασχαλιαίοι λεμφαδένες άμφω. Ενδομαστικός λεμφαδένας αριστερά.

ΣΥΜΠΕΡΑΣΜΑ
BIRADS 3. Στο άνω έξω τεταρτημόριο του δεξιού μαστού, στην περιοχή των προηγηθέντων χειρισμών core βιοψίας και τοποθέτησης του marker, παρατηρούνται τρεις μη μαζόμορφες περιοχές αυξημένης ενίσχυσης με άτυπους απεικονιστικούς χαρακτήρες, οι οποίες δεν απεικονίζονται ως ξεχωριστές εστίες στον έλεγχο της 08/07/2022. Στη διαφορική διάγνωση περιλαμβάνεται ο μετεγχειρητικός ουλώδης ιστός, χωρίς να δύναται να αποκλειστεί υπερπλαστική ή άτυπη αλλοίωση (Β3). Συνιστάται μαστολογική συνεκτίμηση και στενή απεικονιστική παρακολούθηση, εφόσον δεν κριθεί διαφορετικά από τον θεράποντα ιατρό. Λοιπός έλεγχος χωρίς ουσιώδεις μεταβολές.
